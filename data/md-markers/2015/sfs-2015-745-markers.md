---
beteckning: "2015:745"
rubrik: Förordning om rådet för skydd av Europeiska unionens finansiella intressen
departement: Justitiedepartementet
utfardad_datum: 2015-11-26
ikraft_datum: 2016-01-01
publicerad_datum: 2026-01-02
pdf_url: https://rkrattsdb.gov.se/SFSdoc/15/150745.pdf
andringsforfattningar:
  - beteckning: "2019:20"
    rubrik: Förordning om ändring i förordningen om rådet för skydd av Europeiska unionens finansiella intressen
    ikraft_datum: 2019-03-14
    anteckningar: ändr. 4 §
  - beteckning: "2021:1315"
    rubrik: Förordning om ändring i förordningen om rådet för skydd av Europeiska unionens finansiella intressen
    ikraft_datum: 2022-01-26
    anteckningar: ändr. 3 §
  - beteckning: "2025:1219"
    rubrik: Förordning om ändring i förordningen om rådet för skydd av Europeiska unionens finansiella intressen
    ikraft_datum: 2026-01-01
    anteckningar: ändr. 3 §
---
<article selex:utfardad_datum="2015-11-26" selex:ikraft_datum="2016-01-01">

# Förordning om rådet för skydd av Europeiska unionens finansiella intressen

<section id="1" class="paragraf">

## 1 §

Rådet för skydd av Europeiska unionens finansiella intressen ska främja en effektiv och korrekt användning av EU-relaterade medel och arbeta för att motverka bedrägerier, missbruk och annan oegentlig hantering av sådana medel i Sverige.

Ekobrottsmyndigheten ansvarar för rådets kanslifunktioner.

</section>
<section id="2" class="paragraf">

## 2 §

Rådet ska

1. främja samverkan mellan berörda myndigheter för att öka effektiviteten när det gäller att förebygga, upptäcka, utreda och vidta åtgärder vid misstanke om felaktig användning av EU-relaterade medel,

2. följa utvecklingen inom sitt ansvarsområde och föreslå eller initiera åtgärder för att upprätthålla skyddet för Europeiska unionens finansiella intressen,

3. vara ett forum för informations- och erfarenhetsutbyte, och

4. analysera och utvärdera insatserna på området.

</section>
<section id="3" class="paragraf">

## 3 §

I rådet ska det ingå företrädare för Boverket, Ekobrottsmyndigheten, Länsstyrelsen i Västerbottens län, Migrationsverket, Myndigheten för digital förvaltning, Myndigheten för yrkeshögskolan, Naturvårdsverket, Polismyndigheten, Post- och telestyrelsen, Rådet för Europeiska socialfonden i Sverige, Socialstyrelsen, Statens energimyndighet, Statens jordbruksverk, Statens skolverk, Statskontoret, Tillväxtverket, Trafikverket, Tullverket, Universitetskanslersämbetet, Verket för innovationssystem och Vetenskapsrådet. Varje myndighet i rådet ska utse en ledamot och en ersättare för honom eller henne. Ekobrottsmyndighetens ledamot är ordförande i rådet.

Rådet får vid behov utse en eller flera ledamöter med särskild sakkunskap som ska medverka i rådets arbete i den utsträckning som ordföranden bestämmer. Rådets sammansättning ska främja utvecklingen av en högt kvalificerad och effektiv samverkan mellan myndigheter och andra aktörer på området. Förordning ([2025:1219](https://selex.se/eli/sfs/2025/1219)).

</section>
<section id="4" class="paragraf">

## 4 §

Rådet ska senast den 1 september vart tredje år lämna en rapport till regeringen om skyddet av Europeiska unionens finansiella intressen i Sverige. Av rapporten ska det framgå vilka åtgärder som har vidtagits dels för att främja en effektiv och korrekt hantering av EU-relaterade medel, dels för att samordna berörda myndigheters insatser mot bedrägerier, missbruk och annan oegentlig hantering av sådana medel. I rapporten ska det också redovisas hur rådets arbete utvecklats och hur rådet avser att bedriva sitt arbete de tre kommande åren. Förordning ([2019:20](https://selex.se/eli/sfs/2019/20)).

</section>

</article>