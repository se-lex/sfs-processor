---
beteckning: "2015:1053"
rubrik: Förordning om totalförsvar och höjd beredskap
departement: Försvarsdepartementet
utfardad_datum: 2015-12-17
ikraft_datum: 2016-04-01
publicerad_datum: 2026-01-02
pdf_url: https://rkrattsdb.gov.se/SFSdoc/15/151053.pdf
andringsforfattningar:
  - beteckning: "2017:879"
    rubrik: Förordning om ändring i förordningen om totalförsvar och höjd beredskap
    ikraft_datum: 2017-11-01
    anteckningar: ändr. 13 §
  - beteckning: "2019:6"
    rubrik: Förordning om ändring i förordningen om totalförsvar och höjd beredskap
    ikraft_datum: 2019-02-01
    anteckningar: ändr. 13 §
  - beteckning: "2019:1114"
    rubrik: Förordning om ändring i förordningen om totalförsvar och höjd beredskap
    ikraft_datum: 2020-01-01
    anteckningar: "ändr. 2, 4, 12 §§"
  - beteckning: "2020:1289"
    rubrik: Förordning om ändring i förordningen om totalförsvar och höjd beredskap
    ikraft_datum: 2021-02-01
    anteckningar: "ändr. 7, 16, 17 §§"
  - beteckning: "2021:935"
    rubrik: Förordning om ändring i förordningen om totalförsvar och höjd beredskap
    ikraft_datum: 2022-01-01
    anteckningar: ändr. 16 §
  - beteckning: "2022:563"
    rubrik: Förordning om ändring i förordningen om totalförsvar och höjd beredskap
    ikraft_datum: 2022-10-01
    anteckningar: "upph. 4, 5, 6 §§, rubr. närmast före 4, 7 §§; ändr. 1, 2, 3, 7, 8, 13, 18, 19 §§, rubr. närmast efter 3 §; ny 20 §"
  - beteckning: "2022:1770"
    rubrik: Förordning om ändring i förordningen om totalförsvar och höjd beredskap
    ikraft_datum: 2023-01-01
    anteckningar: "ändr. 16, 19 §§"
  - beteckning: "2025:1145"
    rubrik: Förordning om ändring i förordningen om totalförsvar och höjd beredskap
    ikraft_datum: 2026-01-01
    anteckningar: "ändr. 16, 18, 19 §§"
---
<article selex:utfardad_datum="2015-12-17" selex:ikraft_datum="2016-04-01">

# Förordning om totalförsvar och höjd beredskap

<section id="inledande-bestämmelser">

## Inledande bestämmelser

<section id="1" class="paragraf">

### 1 §

Denna förordning ansluter till vad som föreskrivs i lagen ([1992:1403](https://selex.se/eli/sfs/1992/1403)) om totalförsvar och höjd beredskap.

</section>

</section>
<section id="förordningen-innehåller-bestäm">

## Förordningen innehåller bestämmelser om

- hur höjd beredskap tillkännages, vilka författningar som då omedelbart ska tillämpas och åtgärder som då ska genomföras,

- underlag till Försvarsmakten, och

- säkra kryptografiska funktioner. Förordning ([2022:563](https://selex.se/eli/sfs/2022/563)).

<section id="2" class="paragraf">

### 2 §

I lagen ([2006:544](https://selex.se/eli/sfs/2006/544)) om kommuners och regioners åtgärder inför och vid extraordinära händelser i fredstid och höjd beredskap och förordningen ([2006:637](https://selex.se/eli/sfs/2006/637)) om kommuners och regioners åtgärder inför och vid extraordinära händelser i fredstid och höjd beredskap finns bestämmelser om vilka åtgärder som kommuner och regioner ska vidta vid höjd beredskap.

I förordningen ([2022:524](https://selex.se/eli/sfs/2022/524)) om statliga myndigheters beredskap finns bestämmelser om uppgifter som statliga myndigheter under regeringen har inför och vid fredstida krissituationer och höjd beredskap. För länsstyrelserna finns även bestämmelser i förordningen ([2017:870](https://selex.se/eli/sfs/2017/870)) om länsstyrelsernas krisberedskap och uppgifter inför och vid höjd beredskap och i förordningen ([2022:525](https://selex.se/eli/sfs/2022/525)) om civilområdesansvariga länsstyrelser.

Bestämmelserna i denna förordning ska tillämpas bara om något annat inte följer av lag eller annan förordning. Förordning ([2022:563](https://selex.se/eli/sfs/2022/563)).

</section>
<section id="3" class="paragraf">

### 3 §

Bestämmelserna i 18 och [19 §](#19)§ gäller för statliga myndigheter under regeringen med undantag av Regeringskansliet, kommittéväsendet och Försvarsmakten. För utlandsmyndigheterna tillämpas bestämmelserna endast i den utsträckning som bestäms i föreskrifter som meddelas av Regeringskansliet (Utrikesdepartementet). Förordning ([2022:563](https://selex.se/eli/sfs/2022/563)).

Underlag till Försvarsmakten

</section>
<section id="4" class="paragraf" selex:status="upphavd" selex:upphavd="true">

### 4 §

Har upphävts genom förordning ([2022:563](https://selex.se/eli/sfs/2022/563)).

</section>
<section id="5" class="paragraf" selex:status="upphavd" selex:upphavd="true">

### 5 §

Har upphävts genom förordning ([2022:563](https://selex.se/eli/sfs/2022/563)).

</section>
<section id="6" class="paragraf" selex:status="upphavd" selex:upphavd="true">

### 6 §

Har upphävts genom förordning ([2022:563](https://selex.se/eli/sfs/2022/563)).

</section>
<section id="7" class="paragraf">

### 7 §

Försvarets materielverk, Försvarets radioanstalt, Totalförsvarets forskningsinstitut, Totalförsvarets plikt- och prövningsverk, Fortifikationsverket och Försvarshögskolan ska inför och vid höjd beredskap lämna Försvarsmakten det underlag som behövs för att myndigheten ska kunna fullgöra sin informationsskyldighet till regeringen. Förordning ([2022:563](https://selex.se/eli/sfs/2022/563)).

</section>
<section id="8" class="paragraf">

### 8 §

Beredskapsmyndigheter och sektorsansvariga myndigheter enligt förordningen ([2022:524](https://selex.se/eli/sfs/2022/524)) om statliga myndigheters beredskap ska inför och vid höjd beredskap lämna Försvarsmakten det underlag som behövs för att myndigheten ska kunna fullgöra sin informationsskyldighet till regeringen. Motsvarande underlag ska lämnas till Försvarsmakten av de länsstyrelser som är civilområdesansvariga enligt [7 a §](#7a) förordningen ([2017:868](https://selex.se/eli/sfs/2017/868)) med länsstyrelseinstruktion. Förordning ([2022:563](https://selex.se/eli/sfs/2022/563)).

</section>

</section>
<section id="hur-beslut-om-höjd-beredskap-t">

## Hur beslut om höjd beredskap tillkännages

<section id="9" class="paragraf">

### 9 §

Att beredskapen i Sverige höjts till skärpt eller högsta beredskap tillkännages, förutom på det sätt som föreskrivs i [4 §](#4) lagen ([1976:633](https://selex.se/eli/sfs/1976/633)) om kungörande av lagar och andra författningar, i ljudradion och televisionen. Om det råder högsta beredskap i hela landet, kan regeringen besluta att detta ska tillkännages även genom beredskapslarm.

</section>
<section id="10" class="paragraf">

### 10 §

Beredskapslarm ges på anläggningar för utomhusalarmering genom trettio sekunder långa signaler med femton sekunders uppehåll mellan signalerna under sammanlagt fem minuter.

</section>

</section>
<section id="åtgärder-vid-höjd-beredskap">

## Åtgärder vid höjd beredskap

<section id="11" class="paragraf">

### 11 §

När beredskapen höjts, ska Försvarsmakten krigsorganiseras i den omfattning som regeringen bestämmer. Vid beredskapslarm ska hela Försvarsmakten krigsorganiseras.

</section>
<section id="12" class="paragraf">

### 12 §

Vid högsta beredskap ska kommuner och regioner övergå till krigsorganisation.

Vid beredskapslarm ska kommuner och regioner samt de trossamfund och andra enskilda organisationer och de näringsidkare som enligt överenskommelse eller på annan grund är skyldiga att fortsätta sin verksamhet i krig övergå till krigsorganisation. Förordning ([2019:1114](https://selex.se/eli/sfs/2019/1114)).

</section>
<section id="13" class="paragraf">

### 13 §

Vid beredskapslarm ska följande författningar omedelbart tillämpas i sin helhet:

- lagen ([1939:299](https://selex.se/eli/sfs/1939/299)) om förbud i vissa fall mot överlåtelse eller upplåtelse av fartyg m.m.,

- lagen ([1940:176](https://selex.se/eli/sfs/1940/176)) med vissa bestämmelser om fraktfart med svenska fartyg,

- lagen ([1957:684](https://selex.se/eli/sfs/1957/684)) om betalningsväsendet under krigsförhållanden,

- kungörelsen ([1960:516](https://selex.se/eli/sfs/1960/516)) med tillämpningsföreskrifter till lagen ([1940:176](https://selex.se/eli/sfs/1940/176)) med vissa bestämmelser om fraktfart med svenska fartyg,

- lagen ([1962:627](https://selex.se/eli/sfs/1962/627)) om utnyttjande av vattenkraft vid krig,

- krigshandelslagen ([1964:19](https://selex.se/eli/sfs/1964/19)),

- förfogandelagen ([1978:262](https://selex.se/eli/sfs/1978/262)),

- ransoneringslagen ([1978:268](https://selex.se/eli/sfs/1978/268)),

- lagen ([1979:1088](https://selex.se/eli/sfs/1979/1088)) om gränsövervakningen i krig m.m.,

- arbetsrättsliga beredskapslagen ([1987:1262](https://selex.se/eli/sfs/1987/1262)),

- lagen ([1988:97](https://selex.se/eli/sfs/1988/97)) om förfarandet hos kommunerna, förvaltningsmyndigheterna och domstolarna under krig eller krigsfara m.m.,

- prisregleringslagen ([1989:978](https://selex.se/eli/sfs/1989/978)),

- förordningen ([1991:1195](https://selex.se/eli/sfs/1991/1195)) om skolväsendet under krig och vid krigsfara m.m.,

- förordningen ([1991:1269](https://selex.se/eli/sfs/1991/1269)) om verksamheten vid statliga skolor under krig och vid krigsfara,

- lagen ([1992:1402](https://selex.se/eli/sfs/1992/1402)) om undanförsel och förstöring,

- lagen ([1994:2077](https://selex.se/eli/sfs/1994/2077)) om arbetsförmedlingstvång,

- lagen ([1995:439](https://selex.se/eli/sfs/1995/439)) om beskattning, förtullning och folkbokföring under krig eller krigsfara m.m., och

- lagen ([1999:890](https://selex.se/eli/sfs/1999/890)) om försäkringsverksamhet under krig eller krigsfara m.m.

Beredskapslarm medför vidare att 6-[11 §](#11)§ förordningen ([2017:870](https://selex.se/eli/sfs/2017/870)) om länsstyrelsernas krisberedskap och uppgifter inför och vid höjd beredskap och 10-[12 §](#12)§ förordningen ([2022:525](https://selex.se/eli/sfs/2022/525)) om civilområdesansvariga länsstyrelser omedelbart ska tillämpas. Förordning ([2022:563](https://selex.se/eli/sfs/2022/563)).

</section>
<section id="14" class="paragraf">

### 14 §

Beredskapslarm innebär föreskrift om allmän tjänsteplikt enligt 6 kap. [1 §](#kap6.1) lagen ([1994:1809](https://selex.se/eli/sfs/1994/1809)) om totalförsvarsplikt.

Beredskapslarm innebär vidare föreskrift enligt [1 §](#1) förordningen ([1982:314](https://selex.se/eli/sfs/1982/314)) om utnyttjande av Kustbevakningen inom Försvarsmakten.

Beredskapslarm innebär även förordnande enligt [2 §](#2) lagen ([1940:176](https://selex.se/eli/sfs/1940/176)) med vissa bestämmelser om fraktfart med svenska fartyg samt förordnande enligt 4 kap. [1 §](#kap4.1) sjötrafikförordningen ([1986:300](https://selex.se/eli/sfs/1986/300)).

</section>
<section id="15" class="paragraf">

### 15 §

Beredskapslarm innebär order till den som är krigsplacerad inom totalförsvaret enligt lagen ([1994:1809](https://selex.se/eli/sfs/1994/1809)) om totalförsvarsplikt eller på annan grund att omedelbart inställa sig till tjänstgöring enligt krigsplaceringsorder eller motsvarande handling. Beredskapslarm innebär också att egendom som tagits ut i fredstid med stöd av förordningen ([1992:391](https://selex.se/eli/sfs/1992/391)) om uttagning av egendom för totalförsvarets behov omedelbart ska tillhandahållas i enlighet med tidigare lämnade uttagningsbesked.

</section>

</section>
<section id="säkra-kryptografiska-funktione">

## Säkra kryptografiska funktioner

<section id="16" class="paragraf">

### 16 §

Regeringskansliet, Polismyndigheten, Säkerhetspolisen, Myndigheten för civilt försvar, Kustbevakningen, Myndigheten för psykologiskt försvar, Försvarsmakten, Försvarets materielverk, Försvarets radioanstalt, Totalförsvarets forskningsinstitut, Totalförsvarets plikt- och prövningsverk, Myndigheten för totalförsvarsanalys, Fortifikationsverket och Försvarshögskolan ska ha säkra kryptografiska funktioner. I denna förordning används uttrycket säkra kryptografiska funktioner i betydelsen kryptografiska funktioner godkända av Försvarsmakten.

Myndigheten för civilt försvar beslutar vilka övriga myndigheter som ska ha säkra kryptografiska funktioner.

Myndigheten för civilt försvar beslutar även vilka företag som efter överenskommelse ska få tillgång till säkra kryptografiska funktioner. Myndigheten för civilt försvar får därutöver ingå avtal om tilldelning med kommuner och organisationer som har behov av säkra kryptografiska funktioner. Förordning ([2025:1145](https://selex.se/eli/sfs/2025/1145)).

</section>
<section id="17" class="paragraf">

### 17 §

Försvarsmakten svarar för att Försvarsmakten, Försvarets materielverk, Totalförsvarets forskningsinstitut, Totalförsvarets plikt- och prövningsverk, Fortifikationsverket och Försvarshögskolan tilldelas säkra kryptografiska funktioner. Försvarets radioanstalt svarar för att övriga som enligt [16 §](#16) ska ha säkra kryptografiska funktioner tilldelas sådana. Förordning ([2020:1289](https://selex.se/eli/sfs/2020/1289)).

</section>
<section id="18" class="paragraf">

### 18 §

Myndigheter som tilldelats säkra kryptografiska funktioner ska under normal kontorstid kunna ta emot och sända krypterade meddelanden.

Vid fredstida krissituationer och höjd beredskap ska myndigheterna kunna ta emot och sända krypterade meddelanden även under icke kontorstid.

Myndigheten för civilt försvar, eller annars, efter samråd med Myndigheten för civilt försvar, en annan myndighet som har behov av information, ska ingå överenskommelse med ett sådant företag, en sådan kommun eller organisation som tilldelats system med stöd av [16 §](#16) tredje stycket om när krypterade meddelanden ska kunna tas emot och sändas. Förordning ([2025:1145](https://selex.se/eli/sfs/2025/1145)).

</section>

</section>
<section id="verkställighetsföreskrifter">

## Verkställighetsföreskrifter

<section id="19" class="paragraf">

### 19 §

Myndigheten för civilt försvar får meddela de ytterligare föreskrifter som behövs för verkställigheten av [18 §](#18), utom i fråga om Kustbevakningen, Försvarets materielverk, Försvarets radioanstalt, Totalförsvarets forskningsinstitut, Myndigheten för totalförsvarsanalys, Fortifikationsverket och Försvarshögskolan. Förordning ([2025:1145](https://selex.se/eli/sfs/2025/1145)).

</section>
<section id="20" class="paragraf">

### 20 §

Försvarsmakten får meddela de ytterligare föreskrifter som behövs för verkställigheten av 7 och [8 §](#8)§. Förordning ([2022:563](https://selex.se/eli/sfs/2022/563)).

</section>

</section>

</article>