---
beteckning: "1990:195"
rubrik: Förordning om vård av statens konst
departement: Kulturdepartementet
utfardad_datum: 1990-04-19
ikraft_datum: 1990-07-01
publicerad_datum: 2025-12-16
pdf_url: https://svenskforfattningssamling.se/sites/default/files/sfs/1990-04/SFS1990-195.pdf
andringsforfattningar:
  - beteckning: "2001:1164"
    rubrik: Förordning om ändring i förordningen om vård av statens konst
    ikraft_datum: 2002-02-01
    anteckningar: "ändr. 2, 4-13 §§, rubr. närmast före 5, 7 §§; ny 1 a §"
  - beteckning: "2003:1060"
    rubrik: Förordning om ändring i förordningen om vård av statens konst
    ikraft_datum: 2004-01-01
    anteckningar: "upph. 1 a §; ändr. 2, 4, 5, 6, 7, 8, 9, 10, 11, 12, 13 §§, rubr. närmast före 5, 7 §§"
  - beteckning: "2017:566"
    rubrik: Förordning om ändring i förordningen om vård av statens konst
    ikraft_datum: 2017-08-01
    anteckningar: ny 12 a §
---
<article selex:utfardad_datum="1990-04-19" selex:ikraft_datum="1990-07-01" selex:upphor_datum="2026-01-01" selex:upphavd="true">

# Förordning om vård av statens konst

<section id="förordningens-tillämpningsområ" selex:status="upphord" selex:upphor_datum="2026-01-01">

## Förordningens tillämpningsområde

<section id="1" class="paragraf">

### 1 §

Denna förordning gäller konst som tillhör staten och finns hos statliga myndigheter.

I fråga om konst som staten får låna från annan finns bestämmelser bl. a, i förordningen ([1984:535](https://selex.se/eli/sfs/1984/535)) om statliga myndigheters lån av konstföremål för lokalutsmyckning.

</section>
<section id="1a" class="paragraf" selex:status="upphavd" selex:upphavd="true">

### 1 a §

Har upphävts genom förordning ([2003:1060](https://selex.se/eli/sfs/2003/1060)).

</section>

</section>
<section id="myndigheternas-vårdansvar">

## Myndigheternas vårdansvar

<section id="2" class="paragraf">

### 2 §

Varje myndighet som har konst placerad hos sig skall vårda den väl. I fråga om konst som utgör tillbehör till fast egendom ankommer dock vården på den myndighet som förvaltar byggnaden.

I fråga om konst som utgör lös egendom men ändå har särskild anknytning till en viss byggnad får den myndighet som förvaltar byggnaden åta sig att svara för vården. Åtagandet skall göras skriftligt och uppgift om detta skall utan dröjsmål lämnas till Statens konstråd. Förordning ([2003:1060](https://selex.se/eli/sfs/2003/1060)).

</section>
<section id="3" class="paragraf">

### 3 §

Skadas ett konstverk, skall myndigheten låta reparera skadan på ett fackmässigt sätt. Om kostnaden för reparationen inte står i rimlig proportion till konstverkets värde eller om kostnaden i förhållande till myndighetens resurser är betydande, får myndigheten dock besluta att inte reparera skadan.

</section>
<section id="4" class="paragraf">

### 4 §

Varje myndighet skall upprätta en förteckning över sitt innehav av konst som tillhör staten, årligen inventera det och lämna uppgift om innehavet till Statens konstråd. Förordning ([2003:1060](https://selex.se/eli/sfs/2003/1060)).

Samråd med Statens konstråd m.m.

</section>
<section id="5" class="paragraf">

### 5 §

Myndigheten skall samråda med Statens konstråd, när det gäller vården av konsten. Konserverings- eller reparationsåtgärder får inte utföras utan att samråd skett med Statens konstråd. Förordning ([2003:1060](https://selex.se/eli/sfs/2003/1060)).

</section>
<section id="6" class="paragraf">

### 6 §

Om myndigheten med stöd av [3 §](#3) beslutar att inte reparera ett skadat konstverk, skall myndigheten omedelbart anmäla detta till Statens konstråd. Förordning ([2003:1060](https://selex.se/eli/sfs/2003/1060)).

Statens konstråds tillsyn m.m.

</section>
<section id="7" class="paragraf">

### 7 §

Statens konstråd har tillsyn över myndigheternas vård av konst som tillhör staten och som inte står under tillsyn av någon annan myndighet. Statens konstråd skall ge myndigheterna råd om vården av denna konst. Förordning ([2003:1060](https://selex.se/eli/sfs/2003/1060)).

</section>
<section id="8" class="paragraf">

### 8 §

För sin tillsyn har Statens konstråd tillträde till de lokaler hos myndigheterna där konst förvaras. Förordning ([2003:1060](https://selex.se/eli/sfs/2003/1060)).

</section>
<section id="9" class="paragraf">

### 9 §

Om Statens konstråd anser att en myndighet brister i sin vård av konsten hos myndigheten och rättelse inte sker inom rimlig tid, skall detta anmälas till regeringen. Förordning ([2003:1060](https://selex.se/eli/sfs/2003/1060)).

</section>
<section id="10" class="paragraf">

### 10 §

Om det brister i en myndighets vård eller underhåll av ett konstverk och verket löper risk att skadas eller, om skada redan har uppkommit, att skadas ytterligare, får Statens konstråd ta hand om konstverket. Statens konstråd får också ta hand om ett skadat konstverk som den vårdansvariga myndigheten med stöd av [3 §](#3) har beslutat att inte reparera. Förordning ([2003:1060](https://selex.se/eli/sfs/2003/1060)).

</section>
<section id="11" class="paragraf">

### 11 §

Statens konstråd skall föra en förteckning över konstverk som har tagits om hand med stöd av [10 §](#10). I förteckningen skall skälen för omhändertagandet anges. Förordning ([2003:1060](https://selex.se/eli/sfs/2003/1060)).

</section>
<section id="12" class="paragraf">

### 12 §

Konstverk hos en statlig myndighet vars verksamhet upphör eller vars verksamhet överförs till annat huvudmannaskap, skall överföras till Statens konstråd för ny placering, om inte annat särskilt bestämts.

Om en myndighet inte längre önskar ha kvar ett konstverk, skall verket överlämnas till Statens konstråd för ny placering.

När Statens konstråd tagit emot ett konstverk enligt första eller andra stycket, skall konstrådet vid behov samråda med den myndighet eller institution till vars ansvars- eller samlingsområde konstverket hör. Förordning ([2003:1060](https://selex.se/eli/sfs/2003/1060)).

</section>
<section id="12a" class="paragraf">

### 12 a §

Statens konstråd får genom gåva överlåta konstverk som tagits emot av myndigheten enligt [12 §](#12) till annan offentlig verksamhet om konstverket inte längre behövs för statens verksamhet, och

1. konstverket saknar marknadsvärde, eller

2. kostnaderna vid en försäljning skulle överstiga intäkterna. Förordning ([2017:566](https://selex.se/eli/sfs/2017/566)).

</section>
<section id="13" class="paragraf">

### 13 §

Om det i en sådan förteckning som avses i [4 §](#4) har tagits upp konst som en annan myndighet har tillsyn över, skall Statens konstråd vidarebefordra uppgifterna dit. Förordning ([2003:1060](https://selex.se/eli/sfs/2003/1060)).


</section>

</section>
<section id="övergångsbestämmelser">

## Övergångsbestämmelser

[1990:195](https://selex.se/eli/sfs/1990/195)

Denna förordning träder i kraft den 1 juli 1990, då Kungl. Maj:ts cirkulär ([1962:560](https://selex.se/eli/sfs/1962/560)) till statsmyndigheterna angående skyldighet att till nationalmuseet lämna uppgifter rörande vissa samlingar av konst och konsthantverk skall upphöra att gälla.

Har konst som utgör lös egendom före denna förordnings ikraftträdande överlämnats till den myndighet som förvaltar byggnaden, där konsten är placerad, behåller denna myndighet vårdansvaret för sådan konst.

</section>

</article>