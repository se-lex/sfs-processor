---
beteckning: "1990:52"
rubrik: Lag med särskilda bestämmelser om vård av unga
departement: Socialdepartementet
utfardad_datum: 1990-03-08
ikraft_datum: 1990-07-01
publicerad_datum: 2026-01-02
forarbeten: - "PROP 1989/90:28"
  - "RSKR 1989/90:112"
pdf_url: https://svenskforfattningssamling.se/sites/default/files/sfs/1990-03/SFS1990-52.pdf
andringsforfattningar:
  - beteckning: "1993:2"
    rubrik: Lag om ändring i lagen med särskilda bestämmelser om vård av unga
    ikraft_datum: 1993-07-01
    anteckningar: "ändr. 12, 18 §§"
  - beteckning: "1995:1244"
    rubrik: Lag om ändring i lagen med särskilda bestämmelser om vård av unga
    ikraft_datum: 1996-01-01
    anteckningar: ändr. 36 §
  - beteckning: "1995:1316"
    rubrik: Lag om ändring i lagen med särskilda bestämmelser om vård av unga
    ikraft_datum: 1996-01-01
    anteckningar: ändr. 12 §
  - beteckning: "1996:1381"
    rubrik: Lag om ändring i lagen med särskilda bestämmelser om vård av unga
    ikraft_datum: 1997-01-01
    anteckningar: ny 21 a §
  - beteckning: "1996:1648"
    rubrik: Lag om ändring i lagen med särskilda bestämmelser om vård av unga
    ikraft_datum: 1997-12-01
    anteckningar: "ändr. 36, 39 §§"
  - beteckning: "1998:616"
    rubrik: Lag om ändring i lagen med särskilda bestämmelser om vård av unga
    ikraft_datum: 1999-01-01
    anteckningar: ändr. 3 §
  - beteckning: "1999:52"
    rubrik: Lag om ändring i lagen med särskilda bestämmelser om vård av unga
    ikraft_datum: 1999-04-01
    anteckningar: "ändr. 16, 20 §§"
  - beteckning: "2001:466"
    rubrik: Lag om ändring i lagen med särskilda bestämmelser om vård av unga
    ikraft_datum: 2001-07-01
    anteckningar: "ändr. 1, 10, 24, 25, 42 §§; nya 15 a, 15 b, 15 c, 17 a §§"
  - beteckning: "2003:420"
    rubrik: Lag om ändring i lagen med särskilda bestämmelser om vård av unga
    ikraft_datum: 2003-07-01
    anteckningar: "ändr. 15, 35, 41 §§"
  - beteckning: "2003:406"
    rubrik: Lag om ändring i lagen med särskilda bestämmelser om vård av unga
    ikraft_datum: 2003-07-01
    anteckningar: "ändr. 1, 2, 11, 13, 14, 15 b, 15 c, 17, 19, 21, 22, 24, 31, 36, 42, 43 §§"
  - beteckning: "2003:1162"
    rubrik: Lag om ändring i lagen med särskilda bestämmelser om vård av unga
    ikraft_datum: 2004-01-01
    anteckningar: ändr. 21 a §
  - beteckning: "2004:182"
    rubrik: Lag om ändring i lagen med särskilda bestämmelser om vård av unga
    ikraft_datum: 2004-07-01
    anteckningar: ändr. 12 §
  - beteckning: "2005:468"
    rubrik: Lag om ändring i lagen med särskilda bestämmelser om vård av unga
    ikraft_datum: 2005-07-01
    anteckningar: "ändr. 12, 15 a, 16, 17, 19, 20, 42, 43 §§; nya 14 a, 20 a, 20 b §§"
  - beteckning: "2005:729"
    rubrik: Lag om ändring i lagen med särskilda bestämmelser om vård av unga
    ikraft_datum: 2006-03-31
    anteckningar: ändr. 21 a §
  - beteckning: "2006:616"
    rubrik: Lag om ändring i lagen med särskilda bestämmelser om vård av unga
    ikraft_datum: 2006-07-01
    anteckningar: ändr. 21 a §
  - beteckning: "2006:896"
    rubrik: Lag om ändring i lagen med särskilda bestämmelser om vård av unga
    ikraft_datum: 2007-01-01
    anteckningar: "ändr. 3, 22 §§"
  - beteckning: "2007:1312"
    rubrik: Lag om ändring i lagen med särskilda bestämmelser om vård av unga
    ikraft_datum: 2008-04-01
    anteckningar: "ändr. 1, 4, 11, 17 a, 24 §§"
  - beteckning: "2009:598"
    rubrik: Lag om ändring i lagen med särskilda bestämmelser om vård av unga
    ikraft_datum: 2010-01-01
    anteckningar: "ändr. 41, 44 §§"
  - beteckning: "2009:804"
    rubrik: Lag om ändring i lagen med särskilda bestämmelser om vård av unga
    ikraft_datum: 2010-02-15
    anteckningar: "ändr. 4, 7, 8, 24, 28, 29, 34, 35, 39, 41, 42 §§"
  - beteckning: "2010:1955"
    rubrik: Lag om ändring i lagen med särskilda bestämmelser om vård av unga
    ikraft_datum: 2011-04-01
    anteckningar: ändr. 38 §
  - beteckning: "2011:736"
    rubrik: Lag om ändring i lagen med särskilda bestämmelser om vård av unga
    ikraft_datum: 2011-08-01
    anteckningar: ändr. 17 a §
  - beteckning: "2011:1170"
    rubrik: Lag om ändring i lagen med särskilda bestämmelser om vård av unga
    ikraft_datum: 2012-10-16
    anteckningar: ändr. 21 a §
  - beteckning: "2012:777"
    rubrik: Lag om ändring i lagen med särskilda bestämmelser om vård av unga
    ikraft_datum: 2013-01-01
    anteckningar: "ändr. 1, 13, 36 §§; ny 13 a §"
  - beteckning: "2014:752"
    rubrik: Lag om ändring i lagen med särskilda bestämmelser om vård av unga
    ikraft_datum: 2015-01-01
    anteckningar: rubr. närmast före 43 §
  - beteckning: "2015:82"
    rubrik: Lag om ändring i lagen med särskilda bestämmelser om vård av unga
    ikraft_datum: 2015-07-01
    anteckningar: ändr. 22 §
  - beteckning: "2015:984"
    rubrik: Lag om ändring i lagen med särskilda bestämmelser om vård av unga
    ikraft_datum: 2016-01-01
    anteckningar: ändr. 22 §
  - beteckning: "2016:518"
    rubrik: Lag om ändring i lagen med särskilda bestämmelser om vård av unga
    ikraft_datum: 2016-07-01
    anteckningar: ändr. 22 §
  - beteckning: "2017:135"
    rubrik: Lag om ändring i lagen med särskilda bestämmelser om vård av unga
    ikraft_datum: 2017-04-01
    anteckningar: "ändr. 43 §, rubr. närmast före 43 §; nya 43 a, 43 b, 43 c §§"
  - beteckning: "2018:652"
    rubrik: Lag om ändring i lagen med särskilda bestämmelser om vård av unga
    ikraft_datum: 2018-10-01
    anteckningar: "ändr. 12, 15 a, 15 b, 15 c, 17, 18, 20, 20 a, 20 b, 39, 41, 42 §§; nya 12 a, 15 d, 17 b, 17 c, 20 c §§"
  - beteckning: "2018:686"
    rubrik: Lag om ändring i lagen med särskilda bestämmelser om vård av unga
    ikraft_datum: 2019-01-01
    anteckningar: ändr. 14 §
  - beteckning: "2019:358"
    rubrik: Lag om ändring i lagen med särskilda bestämmelser om vård av unga
    ikraft_datum: 2019-07-01
    anteckningar: ändr. 20 §
  - beteckning: "2019:472"
    rubrik: Lag om ändring i lagen med särskilda bestämmelser om vård av unga
    ikraft_datum: 2019-09-01
    anteckningar: "ändr. 8, 9, 34, 35, 39, 41 §§; nya 6 a, 9 a, 9 b §§"
  - beteckning: "2020:352"
    rubrik: Lag om ändring i lagen med särskilda bestämmelser om vård av unga
    ikraft_datum: 2020-07-01
    anteckningar: "ändr. 1, 34, 35, 37, 39, 40, 41 §§, rubr. närmast före 44 §; nya 31 a, 31 b, 31 c, 31 d, 31 e, 31 f, 31 g, 31 h, 31 i, 45 §§, rubr. närmast före 31 a §"
  - beteckning: "2020:1259"
    rubrik: Lag om ändring i lagen med särskilda bestämmelser om vård av unga
    ikraft_datum: 2021-03-01
    anteckningar: "ändr. 13, 39 §§"
  - beteckning: "2022:702"
    rubrik: Lag om ändring i lagen med särskilda bestämmelser om vård av unga
    ikraft_datum: 2022-07-01
    anteckningar: ändr. 21 a §
  - beteckning: "2022:664"
    rubrik: Lag om ändring i lagen med särskilda bestämmelser om vård av unga
    ikraft_datum: 2022-07-01
    anteckningar: "ändr. 1, 13, 21, 22 §§; nya 13 b, 13 c, 21 b, 21 c, 32 a, 32 b, 32 c §§, rubr. närmast före 21 b, 32 a §§"
  - beteckning: "2022:955"
    rubrik: Lag om ändring i lagen med särskilda bestämmelser om vård av unga
    ikraft_datum: 2022-08-01
    anteckningar: ändr. 6 a §
  - beteckning: "2024:259"
    rubrik: Lag om ändring i lagen med särskilda bestämmelser om vård av unga
    ikraft_datum: 2024-05-15
    anteckningar: "ändr. 12, 15, 15 a, 18, 20, 20 a, 20 b, 42, 43 §§; nya 15 e, 15 f, 15 g, 15 h, 15 i, 15 j, 15 k, 15 l, 15 m, 15 n, 15 o, 15 p, 15 q §§, rubr. närmast före 15, 15 e, 15 j, 15 l, 15 q, 16, 20 a §§"
  - beteckning: "2024:272"
    rubrik: Lag om ändring i lagen med särskilda bestämmelser om vård av unga
    ikraft_datum: 2024-06-01
    anteckningar: "ändr. 31 a, 31 i §§"
  - beteckning: "2024:1209"
    rubrik: Lag om ändring i lagen med särskilda bestämmelser om vård av unga
    ikraft_datum: 2024-12-15
    anteckningar: "ändr. 15 b, 42 §§"
  - beteckning: "2024:1175"
    rubrik: Lag om ändring i lagen med särskilda bestämmelser om vård av unga
    ikraft_datum: 2025-01-01
    anteckningar: ändr. 13 c §
  - beteckning: "2025:410"
    rubrik: Lag om ändring i lagen med särskilda bestämmelser om vård av unga
    ikraft_datum: 2025-07-01
    anteckningar: "ändr. 1, 10, 13 b, 21 c, 24, 25 §§"
  - beteckning: "2025:1290"
    rubrik: Lag om ändring i lagen med särskilda bestämmelser om vård av unga
    ikraft_datum: 2026-01-01
    anteckningar: ändr. 39 §
  - beteckning: "2012:577"
    rubrik: Förordning om ikraftträdande av lagen om ändring i lagen med särskilda bestämmelser om vård av unga
    anteckningar: "ikrafttr. av 2011:1170"
---
<article selex:utfardad_datum="1990-03-08" selex:ikraft_datum="1990-07-01">

# Lag med särskilda bestämmelser om vård av unga

<section id="inledande-bestämmelse">

## Inledande bestämmelse

<section id="1" class="paragraf">

### 1 §

Insatser inom socialtjänsten för barn och ungdom ska göras i samförstånd med den unge och hans eller hennes vårdnadshavare enligt bestämmelserna i socialtjänstlagen ([2025:400](https://selex.se/eli/sfs/2025/400)). Insatserna ska präglas av respekt för den unges människovärde och integritet.

Den som är under 18 år ska dock beredas vård enligt denna lag, om någon av de situationer som anges i 2 eller [3 §](#3) föreligger och det kan antas att behövlig vård inte kan ges den unge med samtycke av den eller dem som har vårdnaden om honom eller henne och, när den unge har fyllt 15 år, av honom eller henne själv.

Vård med stöd av [3 §](#3) får även beredas den som har fyllt 18 men inte 20 år, om sådan vård med hänsyn till den unges behov och personliga förhållanden i övrigt är lämpligare än någon annan vård och det kan antas att behövlig vård inte kan ges med den unges samtycke.

Vissa andra åtgärder får vidtas utan samtycke enligt 22, 24, 31 a, 32 a och [32 b §](#32b)§.

Vid beslut enligt denna lag ska vad som är bäst för den unge vara avgörande. Lag ([2025:410](https://selex.se/eli/sfs/2025/410)).

</section>

</section>
<section id="beredande-av-vård">

## Beredande av vård

<section id="2" class="paragraf">

### 2 §

Vård skall beslutas om det på grund av fysisk eller psykisk misshandel, otillbörligt utnyttjande, brister i omsorgen eller något annat förhållande i hemmet finns en påtaglig risk för att den unges hälsa eller utveckling skadas. Lag ([2003:406](https://selex.se/eli/sfs/2003/406)).

</section>
<section id="3" class="paragraf">

### 3 §

Vård skall också beslutas om den unge utsätter sin hälsa eller utveckling för en påtaglig risk att skadas genom missbruk av beroendeframkallande medel, brottslig verksamhet eller något annat socialt nedbrytande beteende.

Vård skall också beslutas om den som dömts till sluten ungdomsvård enligt [32 kap. 5 § brottsbalken](https://selex.se/eli/sfs/1962/700#kap32.5) vid verkställighetens slut bedöms vara i uppenbart behov av fortsatt vård för att inte löpa sådan risk som avses i första stycket. Lag ([2006:896](https://selex.se/eli/sfs/2006/896)).

</section>
<section id="4" class="paragraf">

### 4 §

Beslut om vård med stöd av denna lag meddelas av förvaltningsrätten efter ansökan av socialnämnden.

</section>

</section>
<section id="ansökan-skall-innehålla-en-red">

## Ansökan skall innehålla en redogörelse för

- den unges förhållanden,

- de omständigheter som utgör grund för att den unge behöver beredas vård,

- tidigare vidtagna åtgärder,

- den vård som socialnämnden avser att anordna,

- hur relevant information lämnats till den unge,

- vilket slags relevant information som lämnats, samt

- den unges inställning. Lag ([2009:804](https://selex.se/eli/sfs/2009/804)).

<section id="5" class="paragraf">

### 5 §

Rättens beslut om vård upphör att gälla, om vården inte har påbörjats inom fyra veckor från den dag då beslutet vann laga kraft.

</section>

</section>
<section id="omedelbart-omhändertagande">

## Omedelbart omhändertagande

<section id="6" class="paragraf">

### 6 §

Socialnämnden får besluta att den som är under 20 år omedelbart skall omhändertas, om

1. det är sannolikt att den unge behöver beredas vård med stöd av denna lag, och

2. rättens beslut om vård inte kan avvaktas med hänsyn till risken för den unges hälsa eller utveckling eller till att den fortsatta utredningen allvarligt kan försvåras eller vidare åtgärder hindras.

Om socialnämndens beslut om omhändertagande inte kan avvaktas, får nämndens ordförande eller någon annan ledamot som nämnden har förordnat besluta om omhändertagande. Beslutet skall anmälas vid nämndens nästa sammanträde.

När socialnämnden har ansökt om vård med stöd av lagen, får även rätten besluta att den unge omedelbart skall omhändertas.

</section>
<section id="6a" class="paragraf">

### 6 a §

Är svensk domstol inte behörig att besluta om beredande av vård enligt denna lag, får socialnämnden besluta att den som är under 18 år omedelbart ska omhändertas, om

1. åtgärder av behörig utländsk myndighet inte kan avvaktas med hänsyn till risken för den unges hälsa eller utveckling eller till att den fortsatta utredningen allvarligt kan försvåras eller vidare åtgärder hindras, och

2. det är sannolikt att den unge tillfälligt behöver vård som avses i denna lag.

För beslut enligt första stycket gäller [6 §](#6) andra stycket och, för det fall socialnämnden har ansökt om vård med stöd av lagen, [6 §](#6) tredje stycket.

I 9 a och [9 b §](#9b)§ finns bestämmelser om fortsatt omhändertagande för tillfällig vård av den unge.

Denna paragraf ansluter, tillsammans med 7-[9 b §](#9b)§, till rådets förordning [(EU) 2019/1111](https://eur-lex.europa.eu/legal-content/SV/ALL/?uri=celex%3A31111R2019) av den 25 juni 2019 om behörighet, erkännande och verkställighet av avgöranden i äktenskapsmål och mål om föräldraansvar, och om internationella bortföranden av barn (Bryssel II-förordningen) och lagen ([2012:318](https://selex.se/eli/sfs/2012/318)) om 1996 års Haagkonvention. Lag ([2022:955](https://selex.se/eli/sfs/2022/955)).

</section>
<section id="7" class="paragraf">

### 7 §

Har socialnämnden beslutat om omedelbart omhändertagande, skall beslutet underställas förvaltningsrätten inom en vecka från den dag då beslutet fattades. Därvid skall beslutet jämte handlingarna i ärendet tillställas rätten.

Förvaltningsrätten skall pröva beslutet så snart det kan ske. Om det inte finns synnerliga hinder, skall prövningen ske inom en vecka från den dag då beslutet och handlingarna kom in till rätten.

Om beslutet inte har underställts förvaltningsrätten inom föreskriven tid, upphör omhändertagandet.

Har socialnämnden beslutat om omedelbart omhändertagande efter det att nämnden har ansökt om vård med stöd av lagen, skall beslutet underställas den rätt som prövar frågan om vård. Därvid gäller bestämmelserna i första-tredje styckena. Lag ([2009:804](https://selex.se/eli/sfs/2009/804)).

</section>
<section id="8" class="paragraf">

### 8 §

Om förvaltningsrätten fastställer ett beslut om omedelbart omhändertagande, ska socialnämnden inom fyra veckor från den dag då omhändertagandet verkställdes ansöka hos förvaltningsrätten om att den unge ska

1. beredas vård med stöd av denna lag, eller

2. vara fortsatt omhändertagen för tillfällig vård enligt [9 a §](#9a).

Förvaltningsrätten får medge förlängning av denna tid, om ytterligare utredning eller någon annan särskild omständighet gör det nödvändigt. Lag ([2019:472](https://selex.se/eli/sfs/2019/472)).

</section>
<section id="9" class="paragraf">

### 9 §

Ett omedelbart omhändertagande upphör

1. om ansökan om vård eller ansökan om fortsatt omhändertagande för tillfällig vård enligt [9 a §](#9a) inte har gjorts inom den tid som anges i [8 §](#8) och inte heller förlängning av tiden har begärts, eller

2. när rätten avgör frågan om vård eller frågan om fortsatt omhändertagande.

Ett beslut om omedelbart omhändertagande får inte verkställas om den unge är häktad.

Om det inte längre finns skäl för ett omhändertagande, ska socialnämnden besluta att detta genast ska upphöra. Ett sådant beslut får meddelas också av den rätt som prövar en fråga om vård med stöd av lagen eller en fråga om fortsatt omhändertagande enligt [9 a §](#9a). Lag ([2019:472](https://selex.se/eli/sfs/2019/472)).

</section>
<section id="9a" class="paragraf">

### 9 a §

Förvaltningsrätten får medge att ett omhändertagande enligt [6 a §](#6a) ska fortsätta om den unge fortsatt behöver tillfällig vård och socialnämnden har ansökt om fortsatt omhändertagande inom den tid som anges i [8 §](#8) första stycket, tiden för ett beslut om förlängd tidsfrist enligt [8 §](#8) andra stycket inte har löpt ut eller tiden för ett gällande beslut om fortsatt omhändertagande inte har löpt ut.

Socialnämnden ska i ansökan ange hur lång tid den unge behöver vara omhändertagen och vilka omständigheter som utgör grund för ett fortsatt omhändertagande. Tillsammans med ansökan ska socialnämnden överlämna handlingarna i ärendet till förvaltningsrätten.

Om ansökan har kommit in till förvaltningsrätten inom föreskriven tid, får omhändertagandet fortsätta i avvaktan på förvaltningsrättens beslut.

Ett medgivande om fortsatt omhändertagande får lämnas för högst två månader åt gången, räknat från den dag då domstolen meddelar beslut i frågan. Ett fortsatt omhändertagande får pågå under högst ett år i följd, såvida inte fortsatt tillfällig vård är nödvändig. Lag ([2019:472](https://selex.se/eli/sfs/2019/472)).

</section>
<section id="9b" class="paragraf">

### 9 b §

Ett fortsatt omhändertagande för tillfällig vård enligt [9 a §](#9a) upphör om socialnämnden inte har ansökt om att den unge ska vara fortsatt omhändertagen innan tiden för gällande beslut om fortsatt omhändertagande har löpt ut.

Om det inte längre finns skäl för att den unge ska vara omhändertagen, ska socialnämnden eller, i förekommande fall, rätten besluta att omhändertagandet genast ska upphöra. Lag ([2019:472](https://selex.se/eli/sfs/2019/472)).

</section>

</section>
<section id="vården">

## Vården

<section id="10" class="paragraf">

### 10 §

Vården ska anses påbörjad när den unge på grund av ett beslut om omedelbart omhändertagande eller om vård har placerats utanför sitt eget hem. Lag ([2025:410](https://selex.se/eli/sfs/2025/410)).

</section>
<section id="11" class="paragraf">

### 11 §

Socialnämnden bestämmer hur vården av den unge skall ordnas och var han eller hon skall vistas under vårdtiden. I fråga om den som vårdas i ett hem som avses i [12 §](#12) första stycket får dock Statens institutionsstyrelse i samband med att den unge transporteras besluta att han eller hon tillfälligt skall vistas i ett annat sådant hem.

Nämnden får medge att den unge vistas i sitt eget hem, om detta kan antas vara bäst ägnat att främja vården av honom eller henne. Vård med stöd av denna lag skall dock alltid inledas utanför den unges eget hem.

Om nämndens beslut enligt första eller andra stycket inte kan avvaktas, får ordföranden eller någon annan ledamot som nämnden har förordnat besluta i frågan. Beslutet skall anmälas vid nämndens nästa sammanträde.

Nämnden eller den åt vilken nämnden har uppdragit vården skall ha uppsikt över den unge och, i den utsträckning det behövs för att genomföra vården, bestämma om hans eller hennes personliga förhållanden.

Nämnden har under vårdtiden samma ansvar som vårdnadshavaren för att den unges grundläggande rättigheter enligt [6 kap. 1 § föräldrabalken](https://selex.se/eli/sfs/1949/381#kap6.1) tillgodoses. Lag ([2007:1312](https://selex.se/eli/sfs/2007/1312)).

</section>
<section id="12" class="paragraf">

### 12 §

För vård av unga som på någon grund som anges i [3 §](#3) behöver stå under särskilt noggrann tillsyn ska det finnas särskilda ungdomshem. Hemmen ska vara indelade i säkerhetsnivåer. Ett hem som inte tillhör den lägsta nivån har förhöjd säkerhetsnivå.

Om socialnämnden har beslutat att den unge ska vistas i ett särskilt ungdomshem ska Statens institutionsstyrelse anvisa plats i ett sådant hem. I akuta situationer ska Statens institutionsstyrelse omedelbart anvisa en sådan plats.

Den unge får inte anvisas en plats som innebär mer ingripande övervakning och kontroll än vad som är nödvändigt för genomförandet av vården eller för att ordningen eller säkerheten på hemmet ska kunna upprätthållas. Lag ([2024:259](https://selex.se/eli/sfs/2024/259)).

</section>
<section id="12a" class="paragraf">

### 12 a §

Om den unge är placerad på ett särskilt ungdomshem och vårdas eller har vårdats på sjukhus, ska verksamhetschefen vid vårdenheten genast underrätta Statens institutionsstyrelse om den unge önskar lämna eller redan har lämnat vårdenheten.

Får någon som tillhör hälso- och sjukvårdspersonalen och är verksam vid ett särskilt ungdomshem kännedom om att den unge har en sådan smittsam sjukdom som enligt [1 kap. 3 § andra stycket smittskyddslagen](https://selex.se/eli/sfs/2004/168#kap1.3) ([2004:168](https://selex.se/eli/sfs/2004/168)) utgör en allmänfarlig sjukdom, ska Statens institutionsstyrelse underrättas, om det inte står klart att det inte finns någon risk för smittspridning. Lag ([2018:652](https://selex.se/eli/sfs/2018/652)).

</section>
<section id="13" class="paragraf">

### 13 §

Har den unge beretts vård med stöd av [2 §](#2), ska socialnämnden minst en gång var sjätte månad överväga om vård enligt lagen fortfarande behövs och hur vården bör inriktas och utformas.

Har den unge beretts vård med stöd av [3 §](#3), ska socialnämnden inom sex månader från dagen för verkställighet av vårdbeslutet pröva om vård med stöd av lagen ska upphöra. Denna fråga ska därefter prövas fortlöpande inom sex månader från senaste prövning. Lag ([2022:664](https://selex.se/eli/sfs/2022/664)).

</section>
<section id="13a" class="paragraf">

### 13 a §

Socialnämnden ska noga följa vården av den som får vård med stöd av denna lag.

Socialnämnden ska följa vården främst genom

1. regelbundna personliga besök i det hem där den unge vistas,

2. enskilda samtal med den unge,

3. samtal med den eller dem som tagit emot den unge i sitt hem, och

4. samtal med vårdnadshavarna.

Socialnämnden ska särskilt uppmärksamma den unges hälsa, utveckling, sociala beteende, skolgång samt relationer till anhöriga och andra närstående. Lag ([2012:777](https://selex.se/eli/sfs/2012/777)).

</section>
<section id="13b" class="paragraf">

### 13 b §

När socialnämnden prövar om vård som har beslutats med stöd av denna lag ska upphöra för någon som är under 18 år och som är placerad i ett hem som avses i [22 kap. 2 § första stycket socialtjänstlagen](https://selex.se/eli/sfs/2001/453#kap22.2) ([2025:400](https://selex.se/eli/sfs/2025/400)), ska socialnämnden också särskilt överväga om det finns skäl att ansöka om flyttningsförbud enligt [24 §](#24). Lag ([2025:410](https://selex.se/eli/sfs/2025/410)).

</section>
<section id="13c" class="paragraf">

### 13 c §

När den unge har varit placerad i samma familjehem under två år från det att placeringen verkställdes, ska socialnämnden särskilt överväga om det finns skäl att ansöka om överflyttning av vårdnaden enligt [6 kap. 8 § föräldrabalken](https://selex.se/eli/sfs/1949/381#kap6.8). Därefter ska frågan övervägas årligen.

Vid ett sådant övervägande ska följande särskilt beaktas:

- den unges och familjehemsföräldrarnas inställning till en vårdnadsöverflyttning,

- den unges relation till familjehemsföräldrarna och deras förmåga att tillgodose den unges behov av en trygg och god uppväxt,

- familjehemsföräldrarnas inställning till och förmåga att tillgodose den unges behov av kontakt med sina föräldrar och andra närstående,

- den unges relation till sina föräldrar, och

- den unges sociala situation i övrigt. Lag ([2024:1175](https://selex.se/eli/sfs/2024/1175)).

</section>
<section id="14" class="paragraf">

### 14 §

Socialnämnden har ett ansvar för att den unges behov av umgänge med föräldrar och vårdnadshavare så långt möjligt tillgodoses.

Om det är nödvändigt med hänsyn till ändamålet med vård enligt denna lag, får socialnämnden

1. besluta hur den unges umgänge med vårdnadshavare och med föräldrar som har umgängesrätt reglerad genom dom eller beslut av domstol eller genom avtal ska utövas, eller

2. besluta att den unges vistelseort inte ska röjas för föräldrar eller vårdnadshavare.

Socialnämnden ska minst en gång var tredje månad överväga om ett sådant beslut som avses i andra stycket fortfarande behövs.

Av [30 §](#30) tredje stycket folkbokföringslagen ([1991:481](https://selex.se/eli/sfs/1991/481)) framgår när socialnämnden får ansöka om skyddad folkbokföring för barn som vårdas enligt [2 §](#2) denna lag. Lag ([2018:686](https://selex.se/eli/sfs/2018/686)).

</section>
<section id="14a" class="paragraf">

### 14 a §

Statens institutionsstyrelse skall följa upp verksamheten enligt denna lag. Uppföljningen skall omfatta tiden såväl under som efter avslutad vård.

Socialnämnden skall till Statens institutionsstyrelse lämna de uppgifter om enskilda som Statens institutionsstyrelse behöver för att fullgöra den skyldighet som följer av första stycket. Lag ([2005:468](https://selex.se/eli/sfs/2005/468)).

</section>

</section>
<section id="särskilda-befogenheter">

## Särskilda befogenheter

</section>
<section id="begränsningar-av-rörelsefrihet">

## Begränsningar av rörelsefriheten

<section id="15" class="paragraf">

### 15 §

Om den unge vårdas på någon grund som anges i [3 §](#3) och vistas i ett särskilt ungdomshem, får han eller hon hindras att lämna hemmet och i övrigt underkastas den begränsning av rörelsefriheten som är nödvändig för att vården ska kunna genomföras. Den unges rörelsefrihet får också inskränkas när det behövs av hänsyn till andra intagnas eller personalens säkerhet. Lag ([2024:259](https://selex.se/eli/sfs/2024/259)).

</section>
<section id="15a" class="paragraf">

### 15 a §

Den som omfattas av bestämmelserna i [15 §](#15) får, i den utsträckning det är lämpligt, vistas utanför det särskilda ungdomshemmet under en på förhand bestämd tid, dock högst fyra veckor.

Beslut om vistelse utanför hemmet fattas av Statens institutionsstyrelse efter samråd med socialnämnden. Lag ([2024:259](https://selex.se/eli/sfs/2024/259)).

</section>
<section id="15b" class="paragraf">

### 15 b §

Den som omfattas av bestämmelserna i [15 §](#15) får beredas vård på en enhet på det särskilda ungdomshemmet som är låsbar eller på något annat sätt inrättad för särskilt noggrann tillsyn (vård på en låsbar enhet), om det är nödvändigt

1. med hänsyn till den unges eller andras säkerhet, eller

2. för att förhindra att den unge avviker eller för att i övrigt genomföra vården.

Den som vårdas på en låsbar enhet ska ges möjlighet att dagligen vistas utomhus och ges möjlighet att ägna sig åt fysisk aktivitet eller någon annan fritidssysselsättning.

Vård på en låsbar enhet får pågå under högst två månader i följd. Om det finns särskilda behandlingsskäl, får dock vården på enheten pågå längre tid, förutsatt att någon av de omständigheter som anges i första stycket fortfarande gäller och att den unge samtidigt ges möjlighet till vistelse i öppnare former eller utanför hemmet.

Den som vårdas på en låsbar enhet på ett särskilt ungdomshem med förhöjd säkerhetsnivå får hållas i avskildhet i anslutning till dygnsvilan, om det är nödvändigt

1. med hänsyn till ordningen eller säkerheten på hemmet, eller

2. för att förhindra att den unge avviker från hemmet.

Även om förutsättningarna i fjärde stycket är uppfyllda får den unge inte hållas i avskildhet i anslutning till dygnsvilan, om det finns en påtaglig risk för att hans eller hennes hälsa eller utveckling tar skada av åtgärden.

Avskildhet i anslutning till dygnsvilan ska genomföras i den unges bostadsrum och får vid ett enskilt tillfälle inte pågå under längre tid än nio timmar. Under tiden i avskildhet ska den unge ha möjlighet att tillkalla personal.

Ett beslut om avskildhet i anslutning till dygnsvilan får gälla i högst 30 dagar. När det inte längre finns förutsättningar för beslutet ska det upphävas. Lag ([2024:1209](https://selex.se/eli/sfs/2024/1209)).

</section>
<section id="15c" class="paragraf">

### 15 c §

Den som omfattas av bestämmelserna i [15 §](#15) får, om det är särskilt påkallat på grund av att den unge uppträder våldsamt eller är så påverkad av berusningsmedel att han eller hon inte kan hållas till ordningen, hållas i avskildhet. Den unge ska då stå under fortlöpande uppsikt av personalen och ha möjlighet att tillkalla personal. Han eller hon får inte hållas i sådan avskildhet längre tid än vad som är oundgängligen nödvändigt och inte i något fall under längre tid än fyra timmar i följd.

En läkare eller sjuksköterska ska skyndsamt yttra sig om varje åtgärd som vidtas enligt första stycket. Om läkaren eller sjuksköterskan begär det, ska åtgärden genast avbrytas. Lag ([2018:652](https://selex.se/eli/sfs/2018/652)).

</section>
<section id="15d" class="paragraf">

### 15 d §

Den som omfattas av bestämmelserna i [15 §](#15) får, om det krävs med hänsyn till hans eller hennes speciella behov av vård eller säkerhet eller säkerheten vid hemmet, hindras från att träffa andra som vårdas där (vård i enskildhet).

Vård i enskildhet ska vara anpassad efter den unges individuella vårdbehov.

En fråga om vård i enskildhet ska prövas fortlöpande och alltid omprövas inom sju dagar från senaste prövning. Lag ([2018:652](https://selex.se/eli/sfs/2018/652)).

</section>

</section>
<section id="begränsningar-av-användningen">

## Begränsningar av användningen av elektroniska kommunikationstjänster

<section id="15e" class="paragraf">

### 15 e §

På särskilda ungdomshem utan förhöjd säkerhetsnivå får den som omfattas av bestämmelserna i [15 §](#15) använda elektroniska kommunikationstjänster endast i den utsträckning det är lämpligt. Lag ([2024:259](https://selex.se/eli/sfs/2024/259)).

</section>
<section id="15f" class="paragraf">

### 15 f §

På särskilda ungdomshem med förhöjd säkerhetsnivå får den som omfattas av bestämmelserna i [15 §](#15) använda elektroniska kommunikationstjänster endast för att stå i förbindelse med en annan person.

Sådan kommunikation får bara ske med utrustning som tillhandahålls eller godkänns av Statens institutionsstyrelse och i den utsträckning det är lämpligt.

Regeringen eller den myndighet som regeringen bestämmer får meddela föreskrifter om att undantag från begränsningen i första stycket får göras för viss verksamhet eller i vissa situationer under förutsättning att användningen är särskilt angelägen och inte äventyrar säkerheten eller ordningen på hemmet. Lag ([2024:259](https://selex.se/eli/sfs/2024/259)).

</section>
<section id="15g" class="paragraf">

### 15 g §

Den unge får, utöver vad som anges i 15 e och [15 f §](#15f)§, vägras att använda elektroniska kommunikationstjänster om användningen kan äventyra vården av den unge, ordningen eller säkerheten på det särskilda ungdomshemmet eller vara till skada för den unge eller för någon annan, på ett sätt som inte kan avhjälpas genom att användningen begränsas, avlyssnas eller kontrolleras enligt [15 h §](#15h). Lag ([2024:259](https://selex.se/eli/sfs/2024/259)).

</section>
<section id="15h" class="paragraf">

### 15 h §

Den unges användning av elektroniska kommunikationstjänster enligt 15 e och [15 f §](#15f)§ får begränsas, avlyssnas eller på något annat sätt kontrolleras om det behövs med hänsyn till vården av den unge, ordningen eller säkerheten på det särskilda ungdomshemmet eller för att förhindra skada för den unge eller för någon annan.

Vid avlyssning eller annan kontroll ska den unge och den som den unge ska kommunicera med informeras om kontrollen i förväg.

Kommunikation mellan den unge och en advokat som biträder den unge i en rättslig angelägenhet får inte avlyssnas eller på något annat sätt kontrolleras. Lag ([2024:259](https://selex.se/eli/sfs/2024/259)).

</section>
<section id="15i" class="paragraf">

### 15 i §

Ett beslut enligt 15 g eller [15 h §](#15h) får gälla i högst 30 dagar. När det inte längre finns förutsättningar för beslutet ska det upphävas. Lag ([2024:259](https://selex.se/eli/sfs/2024/259)).

</section>

</section>
<section id="omhändertagande-av-utrustning">

## Omhändertagande av utrustning för elektroniska kommunikationstjänster

<section id="15j" class="paragraf">

### 15 j §

På särskilda ungdomshem utan förhöjd säkerhetsnivå får den unges utrustning för elektroniska kommunikationstjänster omhändertas och förvaras för den unges räkning när ett beslut har fattats enligt 15 g eller [15 h §](#15h) att vägra, begränsa, avlyssna eller på något annat sätt kontrollera användningen.

Utrustning som har omhändertagits enligt första stycket ska lämnas tillbaka till den unge senast i samband med att beslutet att vägra, begränsa, avlyssna eller på något annat sätt kontrollera användningen upphör att gälla.

Utrustning för elektroniska kommunikationstjänster får även samlas in under en behandlingsaktivitet, sysselsättning eller dygnsvila. Lag ([2024:259](https://selex.se/eli/sfs/2024/259)).

</section>
<section id="15k" class="paragraf">

### 15 k §

På särskilda ungdomshem med förhöjd säkerhetsnivå får den som omfattas av bestämmelserna i [15 §](#15) inte inneha eller ta emot utrustning för elektroniska kommunikationstjänster. Sådan utrustning ska omhändertas och förvaras för den unges räkning.

Utrustning som har omhändertagits ska lämnas tillbaka till den unge senast i samband med att han eller hon inte längre ska vistas på ett hem med förhöjd säkerhetsnivå. Lag ([2024:259](https://selex.se/eli/sfs/2024/259)).

</section>

</section>
<section id="begränsningar-av-besök">

## Begränsningar av besök

<section id="15l" class="paragraf">

### 15 l §

Den som omfattas av bestämmelserna i [15 §](#15) får ta emot besök endast i den utsträckning det är lämpligt.

I lagen ([1996:981](https://selex.se/eli/sfs/1996/981)) om besöksinskränkningar vid viss tvångsvård finns ytterligare bestämmelser om besök på vårdinstitutioner som omfattas av denna lag. Lag ([2024:259](https://selex.se/eli/sfs/2024/259)).

</section>
<section id="15m" class="paragraf">

### 15 m §

Ett besök till den unge får, utöver vad som anges i [15 l §](#15l), vägras om det kan äventyra vården av den unge, ordningen eller säkerheten på det särskilda ungdomshemmet eller vara till skada för den unge eller för någon annan, på ett sätt som inte kan avhjälpas genom att besöket till den unge begränsas, övervakas eller kontrolleras enligt [15 n §](#15n). Lag ([2024:259](https://selex.se/eli/sfs/2024/259)).

</section>
<section id="15n" class="paragraf">

### 15 n §

Ett besök till den unge enligt [15 l §](#15l) får begränsas, övervakas eller på något annat sätt kontrolleras om det behövs med hänsyn till vården av den unge, ordningen eller säkerheten på det särskilda ungdomshemmet eller för att förhindra skada för den unge eller för någon annan.

Vid övervakning eller annan kontroll ska den unge och besökaren informeras om kontrollen i förväg.

Ett besök av en advokat som biträder den unge i en rättslig angelägenhet får övervakas eller kontrolleras endast om advokaten eller den unge begär det. Lag ([2024:259](https://selex.se/eli/sfs/2024/259)).

</section>
<section id="15o" class="paragraf">

### 15 o §

Ett beslut enligt 15 m eller [15 n §](#15n) får gälla i högst 30 dagar. När det inte längre finns förutsättningar för beslutet ska det upphävas. Lag ([2024:259](https://selex.se/eli/sfs/2024/259)).

</section>
<section id="15p" class="paragraf">

### 15 p §

Om det är nödvändigt av säkerhetsskäl, får ett besök till den som omfattas av bestämmelserna i [15 §](#15) villkoras av att besökaren genomgår kroppsvisitation.

Vid kroppsvisitation ska den som kontrolleras visas all den hänsyn som omständigheterna medger. Kroppsvisitation ska, om möjligt, utföras i närvaro av en annan person än den som genomför visitationen. Lag ([2024:259](https://selex.se/eli/sfs/2024/259)).

</section>

</section>
<section id="bakgrundskontroll">

## Bakgrundskontroll

<section id="15q" class="paragraf">

### 15 q §

Vid bedömningen av om kommunikation eller besök bör vägras, begränsas eller kontrolleras enligt 15 g, 15 h, 15 m eller [15 n §](#15n) ska det, om det behövs, undersökas om den som den unge vill kommunicera med eller få besök av är dömd eller misstänkt för brott.

I den utsträckning det behövs får upplysningar också hämtas in om personliga förhållanden i övrigt i fråga om besökaren eller den som den unge vill kommunicera med.

Besökaren eller den som den unge vill kommunicera med ska i förväg informeras om att en bakgrundskontroll enligt första stycket kan göras och vad kontrollen kan omfatta. Lag ([2024:259](https://selex.se/eli/sfs/2024/259)).

</section>

</section>
<section id="otillåtna-föremål">

## Otillåtna föremål

<section id="16" class="paragraf">

### 16 §

Den som omfattas av bestämmelserna i [15 §](#15) får inte inneha narkotika, alkoholhaltiga drycker, andra berusningsmedel, sådana medel som avses i lagen ([1991:1969](https://selex.se/eli/sfs/1991/1969)) om förbud mot vissa dopningsmedel eller sådana varor som omfattas av lagen ([1999:42](https://selex.se/eli/sfs/1999/42)) om förbud mot vissa hälsofarliga varor eller injektionssprutor, kanyler eller andra föremål som är särskilt ägnade att användas för missbruk av eller annan befattning med narkotika. Den unge får inte heller inneha något annat som kan vara till men för vården eller ordningen vid hemmet. Om sådan egendom påträffas, skall den omhändertas. Lag ([2005:468](https://selex.se/eli/sfs/2005/468)).

</section>
<section id="17" class="paragraf">

### 17 §

Den som omfattas av bestämmelserna i [15 §](#15) får, om det behövs, kroppsvisiteras eller ytligt kroppsbesiktigas vid ankomst till hemmet för kontroll av att han eller hon inte bär på sig något som enligt [16 §](#16) inte får innehas. Detsamma gäller om det under vistelsen i hemmet uppkommer misstanke att sådan egendom ska påträffas hos honom eller henne.

En kroppsvisitation eller en ytlig kroppsbesiktning ska genomföras i närvaro av ett vittne om inte den unge avstår från den rätten.

Den unge ska tillfrågas om han eller hon önskar att någon särskild person ur personalen genomför eller närvarar vid kroppsvisitationen eller den ytliga kroppsbesiktningen. Den unges önskemål ska så långt det är möjligt tillgodoses.

All den hänsyn som omständigheterna medger ska iakttas vid kroppsvisitation och ytlig kroppsbesiktning. Lag ([2018:652](https://selex.se/eli/sfs/2018/652)).

</section>
<section id="17a" class="paragraf">

### 17 a §

Den som omfattas av bestämmelserna i [15 §](#15) är, om inte annat motiveras av medicinska eller liknande skäl, skyldig att vid ankomsten till hemmet lämna blod-, urin-, utandnings-, saliv- eller svettprov för kontroll av om han eller hon är påverkad av narkotika, alkoholhaltiga drycker, andra berusningsmedel, sådant medel som avses i [1 §](#1) lagen ([1991:1969](https://selex.se/eli/sfs/1991/1969)) om förbud mot vissa dopningsmedel eller sådan vara som omfattas av lagen ([1999:42](https://selex.se/eli/sfs/1999/42)) om förbud mot vissa hälsofarliga varor. Den unge får uppmanas att lämna prov endast om det finns anledning till det.

Första stycket första meningen gäller också om det under vistelsen i hemmet kan misstänkas att den unge är påverkad av någon sådan dryck eller vara eller något sådant medel som anges i första stycket. Lag ([2018:652](https://selex.se/eli/sfs/2018/652)).

</section>
<section id="17b" class="paragraf">

### 17 b §

Om det behövs för att genomföra vården eller upprätthålla ordningen vid hemmet, får bostadsrum och andra slutna förvaringsställen som disponeras av någon som omfattas av bestämmelserna i [15 §](#15) undersökas (rumsvisitation). En rumsvisitation får endast utföras för att söka efter föremål som den unge inte får inneha enligt [16 §](#16).

En rumsvisitation ska genomföras i närvaro av ett vittne. All den hänsyn som omständigheterna medger ska iakttas. Lag ([2018:652](https://selex.se/eli/sfs/2018/652)).

</section>
<section id="17c" class="paragraf">

### 17 c §

Om det behövs för att genomföra vården eller upprätthålla ordningen vid hemmet, får säkerhetskontroll genomföras med metalldetektor eller annan liknande anordning på de särskilda ungdomshem som Statens institutionsstyrelse bestämmer. Det ska för varje särskilt ungdomshem anges i vilka situationer kontroller får genomföras. Sådan kontroll får bara genomföras på unga som omfattas av bestämmelserna i [15 §](#15) för att söka efter föremål som den unge inte får inneha enligt [16 §](#16). Lag ([2018:652](https://selex.se/eli/sfs/2018/652)).

</section>
<section id="18" class="paragraf">

### 18 §

Bestämmelserna i 16, 17, 17 b och [17 c §](#17c)§ ska gälla för alla som vårdas på ett särskilt ungdomshem, om det är nödvändigt för att genomföra vården och upprätthålla ordningen på hemmet och regeringen, eller efter regeringens bemyndigande, Statens institutionsstyrelse medger det. Lag ([2024:259](https://selex.se/eli/sfs/2024/259)).

</section>
<section id="19" class="paragraf">

### 19 §

Den som omfattas av bestämmelserna i [15 §](#15) får underkastas övervakning av sina brev och andra försändelser, om detta behövs med hänsyn till ordningen vid hemmet eller till den unges särskilda förhållanden. För detta ändamål får Statens institutionsstyrelse öppna och ta del av försändelser som kommer till eller sänds från den unge. Om en ankommande försändelse innehåller egendom som den unge inte får inneha enligt [16 §](#16), skall egendomen omhändertas.

Brev mellan den unge och en svensk myndighet eller advokat eller hans eller hennes offentliga biträde skall vidarebefordras utan föregående granskning. Lag ([2005:468](https://selex.se/eli/sfs/2005/468)).

</section>
<section id="20" class="paragraf">

### 20 §

Om narkotika, alkoholhaltiga drycker, andra berusningsmedel, sådana medel som avses i lagen ([1991:1969](https://selex.se/eli/sfs/1991/1969)) om förbud mot vissa dopningsmedel eller sådana varor som omfattas av lagen ([1999:42](https://selex.se/eli/sfs/1999/42)) om förbud mot vissa hälsofarliga varor har omhändertagits enligt 16 eller [19 §](#19) eller om sådan egendom påträffats på ett särskilt ungdomshem utan att det finns någon känd ägare till egendomen, ska Statens institutionsstyrelse låta förstöra eller sälja egendomen enligt bestämmelserna om beslagtagen egendom i [2 §](#2) 1 första stycket lagen ([1958:205](https://selex.se/eli/sfs/1958/205)) om förverkande av alkohol m.m. Belopp som har tagits emot vid försäljning tillfaller staten.

Detsamma ska gälla i fråga om injektionssprutor, kanyler och andra föremål som är särskilt ägnade att användas för missbruk av eller annan befattning med narkotika. Lag ([2024:259](https://selex.se/eli/sfs/2024/259)).

</section>

</section>
<section id="gemensamma-bestämmelser-om-de">

## Gemensamma bestämmelser om de särskilda befogenheterna

<section id="20a" class="paragraf">

### 20 a §

Särskilda befogenheter enligt 15-15 d, 15 g-15 j, 15 m- 15 q och 17-[19 §](#19)§ får användas endast om de står i rimlig proportion till syftet med åtgärden. Om mindre ingripande åtgärder är tillräckliga, ska de användas.

Den unge ska ges möjlighet att på lämpligt sätt följa vad som händer i omvärlden. Lag ([2024:259](https://selex.se/eli/sfs/2024/259)).

</section>
<section id="20b" class="paragraf">

### 20 b §

Utöver vad som anges i 15 a, 17 c och 18-[20 §](#20)§ fattas beslut enligt 15, 15 b-15 d, 15 g, 15 h, 15 j, 15 m, 15 n, 15 p och 16-[17 b §](#17b)§ av Statens institutionsstyrelse. Lag ([2024:259](https://selex.se/eli/sfs/2024/259)).

</section>
<section id="20c" class="paragraf">

### 20 c §

Den unge ska erbjudas ett uppföljande samtal efter ett verkställt beslut om

1. avskildhet enligt [15 c §](#15c),

2. kroppsvisitation och ytlig kroppsbesiktning enligt [17 §](#17), eller

3. rumsvisitation enligt [17 b §](#17b).

Under samtalet ska den unge få information om vad som var anledningen till att tvångsåtgärden behövde tillgripas och ges möjlighet att framföra sin uppfattning om den vidtagna åtgärden. Lag ([2018:652](https://selex.se/eli/sfs/2018/652)).

</section>

</section>
<section id="upphörande-av-vård">

## Upphörande av vård

<section id="21" class="paragraf">

### 21 §

När vård med stöd av denna lag inte längre behövs, ska socialnämnden besluta att vården ska upphöra. Socialnämnden får inte besluta att vård enligt [2 §](#2) ska upphöra förrän de omständigheter som föranleder vården har förändrats på ett varaktigt och genomgripande sätt.

Nämnden ska noga förbereda den unges återförening med den eller dem som har vårdnaden om honom eller henne.

Vård som har beslutats med stöd av [2 §](#2) ska upphöra senast när den unge fyller 18 år.

Vård som har beslutats med stöd av [3 §](#3) ska upphöra senast när den unge fyller 21 år. Lag ([2022:664](https://selex.se/eli/sfs/2022/664)).

</section>
<section id="21a" class="paragraf">

### 21 a §

Beslut om vård med stöd av denna lag hindrar inte beslut om

1. avvisning eller utvisning enligt utlänningslagen ([2005:716](https://selex.se/eli/sfs/2005/716)),

2. utvisning enligt lagen ([2022:700](https://selex.se/eli/sfs/2022/700)) om särskild kontroll av vissa utlänningar,

3. utlämning enligt lagen ([1957:668](https://selex.se/eli/sfs/1957/668)) om utlämning för brott,

4. överlämnande enligt lagen ([2011:1165](https://selex.se/eli/sfs/2011/1165)) om överlämnande från Sverige enligt en nordisk arresteringsorder,

5. utlämning enligt lagen ([1970:375](https://selex.se/eli/sfs/1970/375)) om utlämning till Danmark, Finland, Island eller Norge för verkställighet av beslut om vård eller behandling,

6. utlämning enligt lagen ([1994:569](https://selex.se/eli/sfs/1994/569)) om Sveriges samarbete med de internationella tribunalerna för brott mot internationell humanitär rätt,

7. överlämnande enligt lagen ([2002:329](https://selex.se/eli/sfs/2002/329)) om samarbete med Internationella brottmålsdomstolen,

8. överlämnande enligt lagen ([2003:1156](https://selex.se/eli/sfs/2003/1156)) om överlämnande från Sverige enligt en europeisk arresteringsorder, eller

9. utlämning enligt lagen ([2006:615](https://selex.se/eli/sfs/2006/615)) om samarbete med Specialdomstolen för Sierra Leone.

Vård med stöd av denna lag upphör när ett beslut enligt första stycket 1-9 har verkställts. Lag ([2022:702](https://selex.se/eli/sfs/2022/702)).

</section>

</section>
<section id="uppföljning">

## Uppföljning

<section id="21b" class="paragraf">

### 21 b §

När vård upphör enligt [21 §](#21) ska socialnämnden följa upp situationen för den som är under 18 år.

Om den unge ska återförenas med den eller dem som har vårdnaden om honom eller henne när vården upphör men återföreningen behöver förberedas, ska socialnämnden följa upp den unges situation först när återföreningen har skett. Lag ([2022:664](https://selex.se/eli/sfs/2022/664)).

</section>
<section id="21c" class="paragraf">

### 21 c §

Vid en uppföljning enligt [21 b §](#21b) får socialnämnden konsultera sakkunniga samt i övrigt ta de kontakter som behövs. Socialnämnden får samtala med den unge utan vårdnadshavarens samtycke och utan att vårdnadshavaren är närvarande.

När uppföljningen inleds respektive avslutas ska socialnämnden underrätta den unge, om den unge har fyllt 15 år, och vårdnadshavare som berörs.

En uppföljning ska avslutas senast sex månader från det att den inleddes. Uppföljningen ska också avslutas om nämnden inleder en utredning enligt [14 kap. 2 § första stycket socialtjänstlagen](https://selex.se/eli/sfs/2001/453#kap14.2) ([2025:400](https://selex.se/eli/sfs/2025/400)). Lag ([2025:410](https://selex.se/eli/sfs/2025/410)).

</section>

</section>
<section id="andra-åtgärder">

## Andra åtgärder

</section>
<section id="förebyggande-insatser">

## Förebyggande insatser

<section id="22" class="paragraf">

### 22 §

Om det kan antas att den som är under 20 år till följd av ett beteende som avses i [3 §](#3) kommer att behöva beredas vård enligt denna lag om beteendet fortsätter och det stöd eller den behandling som den unge behöver inte kan ges med samtycke av den unge själv, om han eller hon har fyllt 15 år, och av den unges vårdnadshavare, får socialnämnden besluta

1. att den unge ska hålla regelbunden kontakt med en särskilt kvalificerad kontaktperson som socialnämnden utsett, eller

2. att den unge ska delta i behandling i öppna former inom socialtjänsten.

När ett sådant beslut meddelas, ska en särskild behandlingsplan finnas.

Bestämmelserna i [13 §](#13) andra stycket, [13 a §](#13a) första stycket samt [21 §](#21) första stycket första meningen och andra och fjärde styckena gäller i tillämpliga delar också i fråga om beslut enligt första stycket. Prövning enligt [13 §](#13) andra stycket av om ett sådant beslut ska upphöra att gälla ska ske första gången inom sex månader från dagen för nämndens beslut.

Första stycket är också tillämpligt om den som är under 20 år och som dömts till sluten ungdomsvård enligt [32 kap. 5 § brottsbalken](https://selex.se/eli/sfs/1962/700#kap32.5) vid verkställighetens slut bedöms vara i uppenbart behov av fortsatta insatser för att hindra ett sådant beteende som avses i första stycket. Lag ([2022:664](https://selex.se/eli/sfs/2022/664)).

</section>
<section id="23" class="paragraf">

### 23 §

Ett beslut enligt [22 §](#22) upphör att gälla, om

1. beslut fattas om omedelbart omhändertagande, eller

2. ansökan om vård bifalls.

Flyttningsförbud m.m.

</section>
<section id="24" class="paragraf">

### 24 §

Förvaltningsrätten får efter ansökan av socialnämnden för viss tid eller tills vidare förbjuda den som har vårdnaden om en underårig att ta denne från ett hem som avses i [22 kap. 2 § första stycket socialtjänstlagen](https://selex.se/eli/sfs/2001/453#kap22.2) ([2025:400](https://selex.se/eli/sfs/2025/400)) om det finns en påtaglig risk för att den unges hälsa eller utveckling skadas om han eller hon skiljs från hemmet (flyttningsförbud). Lag ([2025:410](https://selex.se/eli/sfs/2025/410)).

</section>
<section id="25" class="paragraf">

### 25 §

Ansökan om flyttningsförbud görs av den socialnämnd som har lämnat medgivande enligt [22 kap. 2 § socialtjänstlagen](https://selex.se/eli/sfs/2001/453#kap22.2) ([2025:400](https://selex.se/eli/sfs/2025/400)) att ta emot den unge i ett enskilt hem. Samma nämnd beslutar om tillfälligt flyttningsförbud enligt [27 §](#27). Lag ([2025:410](https://selex.se/eli/sfs/2025/410)).

</section>
<section id="26" class="paragraf">

### 26 §

Socialnämnden skall minst en gång var tredje månad överväga om ett flyttningsförbud fortfarande behövs.

När ett flyttningsförbud inte längre behövs, skall socialnämnden besluta att förbudet skall upphöra.

</section>
<section id="27" class="paragraf">

### 27 §

Socialnämnden får besluta om tillfälligt flyttningsförbud, om

1. det är sannolikt att ett flyttningsförbud behövs, och

2. rättens beslut om flyttningsförbud inte kan avvaktas med hänsyn till risken för den unges hälsa eller utveckling.

Om socialnämndens beslut om tillfälligt flyttningsförbud inte kan avvaktas, får nämndens ordförande eller någon annan ledamot som nämnden har förordnat besluta om ett sådant förbud. Beslutet skall anmälas vid nämndens nästa sammanträde.

När socialnämnden har ansökt om flyttningsförbud, får även rätten besluta om ett tillfälligt flyttningsförbud.

</section>
<section id="28" class="paragraf">

### 28 §

Har socialnämnden beslutat om tillfälligt flyttningsförbud, skall beslutet underställas förvaltningsrätten. Därvid gäller bestämmelserna i [7 §](#7) första-tredje styckena. Lag ([2009:804](https://selex.se/eli/sfs/2009/804)).

</section>
<section id="29" class="paragraf">

### 29 §

Om förvaltningsrätten fastställer ett beslut om tillfälligt flyttningsförbud, skall socialnämnden inom två veckor från dagen för förvaltningsrättens beslut ansöka om flyttningsförbud. Lag ([2009:804](https://selex.se/eli/sfs/2009/804)).

</section>
<section id="30" class="paragraf">

### 30 §

Ett tillfälligt flyttningsförbud upphör

1. om ansökan om flyttningsförbud inte har gjorts inom den tid som anges i [29 §](#29), eller

2. när rätten avgör frågan om flyttningsförbud.

Om det inte längre finns skäl för ett tillfälligt flyttningsförbud, skall socialnämnden besluta att detta genast skall upphöra. Ett sådant beslut får meddelas också av den rätt som prövar en fråga om flyttningsförbud.

</section>
<section id="31" class="paragraf">

### 31 §

Om det är nödvändigt med hänsyn till ändamålet med ett flyttningsförbud eller ett tillfälligt flyttningsförbud får socialnämnden besluta hur den unges umgänge skall utövas med vårdnadshavare och med föräldrar som har umgängesrätt reglerad genom dom eller beslut av domstol eller genom avtal. Lag ([2003:406](https://selex.se/eli/sfs/2003/406)).

</section>

</section>
<section id="utreseförbud">

## Utreseförbud

<section id="31a" class="paragraf">

### 31 a §

Ett utreseförbud ska meddelas för den som är under 18 år, om det finns en påtaglig risk för att

1. han eller hon förs utomlands eller lämnar Sverige, och

2. hans eller hennes hälsa eller utveckling skadas under utlandsvistelsen på grund av

- fysisk eller psykisk misshandel, otillbörligt utnyttjande, brister i omsorgen eller något annat förhållande i boendemiljön, eller

- eget missbruk av beroendeframkallande medel, brottslig verksamhet eller något annat socialt nedbrytande beteende.

Ett utreseförbud ska också meddelas om det finns en påtaglig risk för att den unge förs utomlands eller lämnar Sverige i syfte att ingå äktenskap eller en äktenskapsliknande förbindelse. Lag ([2024:272](https://selex.se/eli/sfs/2024/272)).

</section>
<section id="31b" class="paragraf">

### 31 b §

Beslut om utreseförbud meddelas av förvaltningsrätten efter ansökan av socialnämnden.

Ansökan ska innehålla en redogörelse för

1. den unges förhållanden,

2. de omständigheter som utgör grund för att den unge behöver skyddas genom ett utreseförbud,

3. tidigare vidtagna åtgärder,

4. hur relevant information lämnats till den unge,

5. vilket slags relevant information som lämnats, och

6. den unges inställning. Lag ([2020:352](https://selex.se/eli/sfs/2020/352)).

</section>
<section id="31c" class="paragraf">

### 31 c §

Om ett utreseförbud har meddelats ska socialnämnden inom sex månader från dagen för beslutet pröva om utreseförbudet ska upphöra. Denna fråga ska därefter prövas fortlöpande inom sex månader från senaste prövning.

Om det inte längre finns skäl för ett utreseförbud, ska socialnämnden besluta att utreseförbudet ska upphöra.

Ett utreseförbud upphör senast när den unge fyller 18 år. Lag ([2020:352](https://selex.se/eli/sfs/2020/352)).

</section>
<section id="31d" class="paragraf">

### 31 d §

Socialnämnden får besluta om tillfälligt utreseförbud, om

1. det är sannolikt att ett utreseförbud behövs, och

2. rättens beslut om utreseförbud inte kan avvaktas med hänsyn till risken för att den unge förs utomlands eller lämnar Sverige.

Om socialnämndens beslut om tillfälligt utreseförbud inte kan avvaktas, får nämndens ordförande eller någon annan ledamot som nämnden har förordnat besluta om ett sådant förbud. Beslutet ska anmälas vid nämndens nästa sammanträde.

När socialnämnden har ansökt om utreseförbud, får även rätten besluta om ett tillfälligt utreseförbud. Lag ([2020:352](https://selex.se/eli/sfs/2020/352)).

</section>
<section id="31e" class="paragraf">

### 31 e §

Om socialnämnden har beslutat om ett tillfälligt utreseförbud, ska det beslutet underställas förvaltningsrätten inom en vecka från den dag då beslutet fattades. Beslutet och handlingarna i ärendet ska tillställas rätten.

Förvaltningsrätten ska pröva beslutet så snart det kan ske. Om det inte finns synnerliga hinder, ska prövningen ske inom en vecka från den dag då beslutet och handlingarna kom in till rätten.

Om beslutet inte har underställts förvaltningsrätten inom föreskriven tid, upphör det tillfälliga utreseförbudet.

Om socialnämnden har beslutat om ett tillfälligt utreseförbud efter det att nämnden har ansökt om ett utreseförbud, ska beslutet underställas den rätt som prövar frågan om utreseförbudet. Första-tredje styckena gäller också vid ett sådant beslut. Lag ([2020:352](https://selex.se/eli/sfs/2020/352)).

</section>
<section id="31f" class="paragraf">

### 31 f §

Om förvaltningsrätten fastställer ett beslut om tillfälligt utreseförbud, ska socialnämnden inom fyra veckor från dagen för förvaltningsrättens beslut ansöka om ett utreseförbud. Förvaltningsrätten får medge förlängning av denna tid, om ytterligare utredning gör det nödvändigt. Lag ([2020:352](https://selex.se/eli/sfs/2020/352)).

</section>
<section id="31g" class="paragraf">

### 31 g §

Ett tillfälligt utreseförbud upphör

1. om en ansökan om utreseförbud inte har gjorts inom den tid som anges i [31 f §](#31f) och inte heller förlängning av tiden har begärts, eller

2. när rätten avgör frågan om utreseförbud.

Om det inte längre finns skäl för ett tillfälligt utreseförbud, ska socialnämnden besluta att detta genast ska upphöra. Ett sådant beslut får meddelas också av den rätt som prövar en fråga om utreseförbud. Lag ([2020:352](https://selex.se/eli/sfs/2020/352)).

</section>
<section id="31h" class="paragraf">

### 31 h §

Beslut om utreseförbud eller tillfälligt utreseförbud hindrar inte beslut enligt [21 a §](#21a) första stycket.

Ett utreseförbud eller ett tillfälligt utreseförbud upphör när ett beslut enligt [21 a §](#21a) första stycket har verkställts. Lag ([2020:352](https://selex.se/eli/sfs/2020/352)).

</section>
<section id="31i" class="paragraf">

### 31 i §

Socialnämnden får för en viss resa besluta om ett tillfälligt undantag från ett utreseförbud. Sådant beslut får endast fattas om det inte finns någon risk för att den unge förs utomlands eller lämnar Sverige eller under resan förs eller beger sig till ett annat land och då drabbas av eller utsätter sig själv för sådana förhållanden som föranlett utreseförbudet. Lag ([2024:272](https://selex.se/eli/sfs/2024/272)).

</section>

</section>
<section id="läkarundersökning">

## Läkarundersökning

<section id="32" class="paragraf">

### 32 §

I ett ärende enligt denna lag får socialnämnden besluta om läkarundersökning av den unge samt utse läkare för undersökningen. Om undersökningen inte lämpligen kan genomföras i den unges hem, får nämnden bestämma någon annan plats för den. I ett mål enligt denna lag har rätten samma befogenhet.

Läkarundersökning skall, om den inte av särskilda skäl är obehövlig, ske innan nämnden gör ansökan enligt [4 §](#4).

</section>

</section>
<section id="provtagning-inför-umgänge-och">

## Provtagning inför umgänge och upphörande av vård

<section id="32a" class="paragraf">

### 32 a §

Har den unge beretts vård med stöd av [2 §](#2) ska socialnämnden inför umgänge, om det finns anledning till det, kontrollera om en vårdnadshavare eller förälder är eller har varit påverkad av narkotika, alkoholhaltiga drycker, andra berusningsmedel, sådant medel som avses i [1 §](#1) lagen ([1991:1969](https://selex.se/eli/sfs/1991/1969)) om förbud mot vissa dopningsmedel eller sådan vara som omfattas av lagen ([1999:42](https://selex.se/eli/sfs/1999/42)) om förbud mot vissa hälsofarliga varor. Socialnämnden får då besluta att vårdnadshavaren eller föräldern ska uppmanas att lämna blod-, urin-, utandnings-, saliv-, svett- eller hårprov. Lag ([2022:664](https://selex.se/eli/sfs/2022/664)).

</section>
<section id="32b" class="paragraf">

### 32 b §

Har den unge beretts vård med stöd av [2 §](#2) ska socialnämnden inför prövning av om vården ska upphöra, om det finns anledning till det, kontrollera om en vårdnadshavare är eller har varit påverkad av någon sådan dryck eller vara eller något sådant medel som anges i [32 a §](#32a). Socialnämnden får då besluta att han eller hon ska uppmanas att lämna sådana prov som anges där. Lag ([2022:664](https://selex.se/eli/sfs/2022/664)).

</section>
<section id="32c" class="paragraf">

### 32 c §

Ett beslut enligt 32 a eller [32 b §](#32b) får fattas bara i den mån åtgärden är försvarlig med hänsyn till dess syfte och övriga omständigheter.

Socialnämnden ska i beslutet särskilt ange vad för slags prov som avses och syftet med åtgärden.

Om vårdnadshavaren eller föräldern inte medverkar till provtagning får förhållandet tillmätas den betydelse för socialnämndens umgänges- eller vårdbeslut som omständigheterna motiverar. Lag ([2022:664](https://selex.se/eli/sfs/2022/664)).

</section>

</section>
<section id="bestämmelser-om-handläggningen">

## Bestämmelser om handläggningen

<section id="33" class="paragraf">

### 33 §

Mål och ärenden enligt denna lag skall handläggas skyndsamt.

</section>
<section id="34" class="paragraf">

### 34 §

Om den unge är omhändertagen eller om ett tillfälligt flyttningsförbud eller ett tillfälligt utreseförbud har meddelats, ska förvaltningsrätten ta upp målet till avgörande inom två veckor från den dag då ansökan om vård, fortsatt omhändertagande för tillfällig vård, flyttningsförbud eller utreseförbud kom in. Förvaltningsrätten får förlänga denna tid, om ytterligare utredning eller någon annan särskild omständighet gör det nödvändigt. Lag ([2020:352](https://selex.se/eli/sfs/2020/352)).

</section>
<section id="35" class="paragraf">

### 35 §

I mål om beredande eller upphörande av vård, flyttningsförbud, fortsatt omhändertagande för tillfällig vård eller utreseförbud enligt denna lag ska förvaltningsrätten och kammarrätten hålla muntlig förhandling, om detta inte är uppenbart obehövligt. Muntlig förhandling ska alltid hållas, om någon part begär det. Parterna ska upplysas om sin rätt att begära muntlig förhandling.

Om en enskild part som har kallats vid vite att inställa sig personligen till en förhandling uteblir, får rätten förordna att han eller hon ska hämtas till rätten antingen omedelbart eller till en senare dag. Lag ([2020:352](https://selex.se/eli/sfs/2020/352)).

</section>
<section id="36" class="paragraf">

### 36 §

Den unge ska få relevant information. Den unge ska ges möjlighet att framföra sina åsikter i frågor som rör honom eller henne. Om den unge inte framför sina åsikter, ska hans eller hennes inställning så långt det är möjligt klarläggas på annat sätt. Den unges åsikter och inställning ska tillmätas betydelse i förhållande till hans eller hennes ålder och mognad.

Om den unge har fyllt 15 år, har han eller hon rätt att själv föra sin talan i mål och ärenden enligt denna lag. Den som är yngre får höras i domstol, om han eller hon inte kan antas ta skada av det.

Den som är förordnad som offentligt biträde enligt [39 §](#39) för någon som är under 15 år, utan att samtidigt vara biträde för vårdnadshavaren, är utan särskilt förordnande den unges ställföreträdare i det mål eller ärende som förordnandet avser. Lag ([2012:777](https://selex.se/eli/sfs/2012/777)).

</section>
<section id="37" class="paragraf">

### 37 §

Vid handläggning i kammarrätt av andra mål enligt denna lag än mål om omedelbart omhändertagande, tillfälligt flyttningsförbud och tillfälligt utreseförbud ska nämndemän ingå i rätten. Lag ([2020:352](https://selex.se/eli/sfs/2020/352)).

</section>
<section id="38" class="paragraf">

### 38 §

Vid delgivning med enskild i mål eller ärende enligt denna lag får 34–38 och 47–[51 §](#51)§ delgivningslagen ([2010:1932](https://selex.se/eli/sfs/2010/1932)) inte tillämpas. Lag ([2010:1955](https://selex.se/eli/sfs/2010/1955)).

</section>
<section id="39" class="paragraf">

### 39 §

I mål och ärenden om beredande av vård enligt 2 eller [3 §](#3), omedelbart omhändertagande enligt 6 eller [6 a §](#6a), fortsatt omhändertagande enligt [9 a §](#9a), upphörande av fortsatt omhändertagande enligt [9 b §](#9b), upphörande av vård enligt [21 §](#21), flyttningsförbud enligt [24 §](#24), upphörande av flyttningsförbud enligt [26 §](#26), utreseförbud enligt [31 a §](#31a), upphörande av utreseförbud enligt [31 c §](#31c) eller tillfälligt utreseförbud enligt [31 d §](#31d) eller vid överklagande enligt [41 §](#41) första stycket 1 ska offentligt biträde förordnas för den som åtgärden avser samt för dennes vårdnadshavare, om det inte måste antas att behov av biträde saknas.

Behövs offentligt biträde både för den unge och för dennes vårdnadshavare, förordnas gemensamt biträde, om det inte finns motstridiga intressen mellan dem.

Vid överklagande enligt [42 §](#42) ska offentligt biträde förordnas för den som är under 15 år och som åtgärden avser, om det inte måste antas att behov av biträde saknas.

Frågor om offentligt biträde prövas av den domstol som handlägger målet. I ärenden hos socialnämnden prövas frågor om offentligt biträde av förvaltningsrätten. Lag ([2025:1290](https://selex.se/eli/sfs/2025/1290)).

</section>
<section id="40" class="paragraf">

### 40 §

Beslut om omedelbart omhändertagande, om förebyggande insatser, om tillfälligt flyttningsförbud eller om tillfälligt utreseförbud gäller omedelbart.

Andra beslut av socialnämnden enligt denna lag gäller omedelbart, om nämnden inte bestämmer något annat.

Rätten får bestämma att andra beslut som rätten har meddelat ska gälla omedelbart. Lag ([2020:352](https://selex.se/eli/sfs/2020/352)).

</section>

</section>
<section id="bestämmelser-om-överklagande">

## Bestämmelser om överklagande

<section id="41" class="paragraf">

### 41 §

Socialnämndens beslut får överklagas till allmän förvaltningsdomstol, när nämnden har

1. beslutat om var vården av den unge ska inledas eller beslutat i fråga om att flytta den unge från det hem där han eller hon vistas,

2. beslutat i fråga om fortsatt vård med stöd av lagen,

3. med stöd av [14 §](#14) beslutat i fråga om umgänge eller beslutat att den unges vistelseort inte ska röjas,

4. fattat beslut enligt [22 §](#22) eller prövat om ett sådant beslut ska upphöra att gälla,

5. med stöd av [31 §](#31) beslutat i fråga om umgänge,

6. beslutat i fråga om fortsatt flyttningsförbud,

7. beslutat i fråga om upphörande av ett fortsatt omhändertagande för tillfällig vård,

8. beslutat i fråga om fortsatt utreseförbud, eller

9. beslutat i fråga om tillfälligt undantag från ett utreseförbud.

Andra beslut av nämnden enligt denna lag får inte överklagas.

Rättens beslut enligt 8 och [31 f §](#31f)§ i fråga om förlängd ansökningstid och enligt [32 §](#32) om läkarundersökning får inte överklagas. Lag ([2020:352](https://selex.se/eli/sfs/2020/352)).

</section>
<section id="42" class="paragraf">

### 42 §

Beslut av Statens institutionsstyrelse enligt denna lag får överklagas till allmän förvaltningsdomstol, om beslutet gäller

1. inskränkningar i rätten att använda elektroniska kommunikationstjänster enligt 15 g eller [15 h §](#15h) eller ta emot besök enligt 15 m eller [15 n §](#15n),

2. vård på en låsbar enhet eller avskildhet i anslutning till dygnsvilan enligt [15 b §](#15b), avskildhet enligt [15 c §](#15c) eller vård i enskildhet enligt [15 d §](#15d),

3. kroppsvisitation eller ytlig kroppsbesiktning enligt [17 §](#17),

4. skyldighet att lämna blod-, urin-, utandnings-, saliv- eller svettprov enligt [17 a §](#17a),

5. rumsvisitation enligt [17 b §](#17b),

6. övervakning av brev och andra försändelser enligt [19 §](#19), eller

7. förstörande eller försäljning av egendom enligt [20 §](#20).

Överklagande prövas av den förvaltningsrätt som meddelat beslutet om vård.

Prövningstillstånd krävs vid överklagande till kammarrätten. Lag ([2024:1209](https://selex.se/eli/sfs/2024/1209)).

</section>

</section>
<section id="handräckning-av-polismyndighet">

## Handräckning av Polismyndigheten och Kriminalvården

<section id="43" class="paragraf">

### 43 §

Polismyndigheten eller, om det gäller en transport av någon som vårdas i ett sådant särskilt hem som avses i [12 §](#12), Kriminalvården ska lämna hjälp för att på begäran av

1. socialnämnden eller nämndens ordförande eller rätten bereda en läkare, som avses i [32 §](#32), tillträde till den unges hem eller för att föra den unge till läkarundersökningen,

2. socialnämnden eller någon ledamot eller tjänsteman som nämnden har förordnat genomföra beslut om vård eller omhändertagande med stöd av denna lag, och

3. Statens institutionsstyrelse efterforska och hämta den som vårdas på ett särskilt ungdomshem på någon grund som anges i [3 §](#3), om den unge har avvikit från hemmet, eller ombesörja någon annan förflyttning av honom eller henne.

En begäran enligt första stycket får göras endast om

1. det på grund av särskilda omständigheter kan befaras att åtgärden inte kan utföras utan att de särskilda befogenheter som anges i 10 och [10 a §](#10a)§ polislagen ([1984:387](https://selex.se/eli/sfs/1984/387)) eller, om det gäller en transport som utförs av Kriminalvården, 4 kap. [4 §](#kap4.4) och [10 §](#10) första stycket häkteslagen ([2010:611](https://selex.se/eli/sfs/2010/611)) behöver tillgripas, eller

2. det annars finns synnerliga skäl.

Andra stycket gäller inte en begäran av rätten och inte heller en begäran av Statens institutionsstyrelse om efterforskning. Lag ([2024:259](https://selex.se/eli/sfs/2024/259)).

</section>
<section id="43a" class="paragraf">

### 43 a §

Kriminalvården ska vid en transport enligt [43 §](#43) tillämpa följande bestämmelser i häkteslagen ([2010:611](https://selex.se/eli/sfs/2010/611)):

– 4 kap. [4 §](#kap4.4) om kroppsvisitation,

– 4 kap. [10 §](#kap4.10) första stycket om användning av fängsel, och

– 8 kap. [2 a §](#kap8.2a) om möjligheten att i vissa fall begära hjälp av Polismyndigheten. Lag ([2017:135](https://selex.se/eli/sfs/2017/135)).

</section>
<section id="43b" class="paragraf">

### 43 b §

Den som begär hjälp enligt [43 §](#43) ska utan hinder av sekretess lämna den verkställande myndigheten de uppgifter om den unge eller närstående till denne som behövs för planeringen och genomförandet av åtgärden. Lag ([2017:135](https://selex.se/eli/sfs/2017/135)).

</section>
<section id="43c" class="paragraf">

### 43 c §

Den unge får tas i förvar, om det är nödvändigt för att en transport enligt [43 §](#43) ska kunna genomföras. Den som är under femton år får dock inte tas i förvar. Lag ([2017:135](https://selex.se/eli/sfs/2017/135)).

</section>

</section>
<section id="straff">

## Straff

<section id="44" class="paragraf">

### 44 §

Den som överträder ett flyttningsförbud eller ett tillfälligt flyttningsförbud ska dömas till böter.

Allmänt åtal får väckas endast efter medgivande av socialnämnden eller Socialstyrelsen. Lag ([2009:598](https://selex.se/eli/sfs/2009/598)).

</section>
<section id="45" class="paragraf">

### 45 §

Den som för ut ett barn ur Sverige i strid med ett utreseförbud eller ett tillfälligt utreseförbud döms till fängelse i högst två år. För försök döms det till ansvar enligt [23 kap. brottsbalken](https://selex.se/eli/sfs/1962/700). Lag ([2020:352](https://selex.se/eli/sfs/2020/352)).


</section>

</section>
<section id="övergångsbestämmelser">

## Övergångsbestämmelser

[1990:52](https://selex.se/eli/sfs/1990/52)

1. Denna lag (nya lagen) träder i kraft den 1 juli 1990, då lagen ([1980:621](https://selex.se/eli/sfs/1980/621)) med särskilda bestämmelser om vård av unga (gamla lagen) skall upphöra att gälla.

2. Ett beslut om omhändertagande enligt [6 §](#6) i den gamla lagen skall anses som ett beslut enligt [6 §](#6) i den nya lagen.

3. Föreskrifterna i [1 §](#1) och [2 §](#2) andra stycket i den gamla lagen gäller fortfarande när ansökan om vård med stöd av den lagen har kommit in till länsrätten före den 1 juli 1990.

4. Ett beslut om vård på någon grund som anges i [1 §](#1) andra stycket 1 i den gamla lagen skall anses som ett beslut om vård med stöd av [2 §](#2) i den nya lagen. Ett beslut om vård på någon grund som anges i [1 §](#1) andra stycket 2 eller tredje stycket i den gamla lagen skall anses som ett beslut om vård med stöd av [3 §](#3) i den nya lagen.

5. Ett beslut enligt 8 a eller [16 §](#16) i den gamla lagen skall anses som ett beslut enligt 22 respektive [14 §](#14) i den nya lagen.

6. Har ett flyttningsförbud beslutats med stöd av socialtjänstlagen ([1980:620](https://selex.se/eli/sfs/1980/620)), gäller socialtjänstlagens bestämmelser om flyttningsförbud även efter den 1 juli 1990. Dessutom tillämpas bestämmelserna om övervägande i [26 §](#26) och om umgänge i [31 §](#31) i den nya lagen.

7. Har ett tillfälligt flyttningsförbud beslutats med stöd av socialtjänstlagen ([1980:620](https://selex.se/eli/sfs/1980/620)), gäller socialtjänstlagens bestämmelser om sådant flyttningsförbud även efter den 1 juli 1990. Dessutom tillämpas bestämmelserna om umgänge i [31 §](#31) i den nya lagen.

8. Om det i en lag eller i en författning som har beslutats av regeringen hänvisas till den gamla lagen, skall hänvisningen i stället avse denna lag. Hänvisas det till en föreskrift som har ersatts av en föreskrift i denna lag, skall den nya föreskriften tillämpas.

[1993:2](https://selex.se/eli/sfs/1993/2)

Denna lag träder i kraft den 1 juli 1993.

Äldre bestämmelser tillämpas i fråga om vård som lämnas under tiden den 1 juli 1993--den 1 juli 1994. Har staten före den 1 juli 1994 med stöd av [23 a §](#23a) socialtjänstlagen ([1980:620](https://selex.se/eli/sfs/1980/620)) tagit över ett hem som avses i [12 §](#12) tillämpas dock de nya bestämmelserna i fråga om vården från och med den dag övertagandet skedde.

[2001:466](https://selex.se/eli/sfs/2001/466)

1. Denna lag träder i kraft den 1 juli 2001.

2. Hänvisningar i denna lag till socialtjänstlagen ([2001:453](https://selex.se/eli/sfs/2001/453)) skall till utgången av år 2001 i stället avse motsvarande bestämmelser i socialtjänstlagen ([1980:620](https://selex.se/eli/sfs/1980/620)).

[2005:468](https://selex.se/eli/sfs/2005/468)

1. Denna lag träder i kraft den 1 juli 2005.

2. Beslut som före lagens ikraftträdande fattats av den som förestår vården vid ett särskilt ungdomshem skall vid tillämpningen av denna lag anses fattade av Statens institutionsstyrelse.

[2010:1955](https://selex.se/eli/sfs/2010/1955)

1. Denna lag träder i kraft den 1 april 2011.

2. Äldre bestämmelser gäller om en handling har skickats eller lämnats före den 1 april 2011.

[2024:259](https://selex.se/eli/sfs/2024/259)

1. Denna lag träder i kraft den 15 maj 2024.

2. Äldre föreskrifter gäller fortfarande för beslut som meddelats före ikraftträdandet.

3. Ett särskilt ungdomshem som inte är indelat i någon säkerhetsnivå vid ikraftträdandet ska anses vara ett hem utan förhöjd säkerhetsnivå.

</section>

</article>