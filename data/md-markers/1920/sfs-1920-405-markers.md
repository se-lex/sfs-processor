---
id: sfs-1920-405
beteckning: "1920:405"
rubrik: Giftermålsbalk
normtyp: Lag
departement: Justitiedepartementet
utfardad_datum: 1920-06-11
publicerad_datum: 2026-01-21
pdf_url: https://svenskforfattningssamling.se/sites/default/files/sfs/1920-06/SFS1920-405.pdf
andringsforfattningar:
  - beteckning: "1983:371"
    rubrik: Lag om ändring i giftermålsbalken
    ikraft_datum: 1983-07-01
    anteckningar: "ändr. 15 kap 29, 30, 30 a §§"
  - beteckning: "1984:113"
    rubrik: Lag om ändring i giftermålsbalken
    ikraft_datum: 1984-07-01
    anteckningar: ändr. 4 kap 8 §
  - beteckning: "1984:132"
    rubrik: Lag om ändring i giftermålsbalken
    ikraft_datum: 1984-07-01
    anteckningar: ändr. 15 kap 30 a §
  - beteckning: "1933:316"
    anteckningar: "ändr. 12 kap 2, 3, 5 §§, 13 kap 1 §"
  - beteckning: "1924:324"
    anteckningar: "ändr. 5 kap 12, 13 §§"
  - beteckning: "1926:191"
    anteckningar: ändr. 13 kap 13 §
  - beteckning: "1928:282"
    anteckningar: ändr. 12 §; ny 13 kap 11 a §
  - beteckning: "1933:41"
    anteckningar: upph. 16 kap 4 §; ändr. 16 kap 5 §
  - beteckning: "1933:433"
    anteckningar: ändr. 8 kap 3 §
  - beteckning: "1935:65"
    anteckningar: ändr. 11 kap 28 §
  - beteckning: "1936:84"
    anteckningar: ny 6 kap 6 a §
  - beteckning: "1937:243"
    anteckningar: ändr. 11 kap 8 §
  - beteckning: "1937:468"
    anteckningar: ändr. 11 kap 11 §
  - beteckning: "1940:273"
    anteckningar: "ändr. 3 kap 6 §, 4 kap 7 §"
  - beteckning: "1944:267"
    anteckningar: "ändr. 9 kap 9 §, 11 kap 20 §, 15 kap 24, 25 §§"
  - beteckning: "1945:273"
    anteckningar: "ändr. 2 kap 5 §, 3 kap 2 § 4 mom, 10 kap 2 §, 11 kap 13 §"
  - beteckning: "1945:468"
    anteckningar: "ikrafttr. av 1937:468"
  - beteckning: "1946:822"
    anteckningar: "upph. 15 kap 30-33 §§; ändr. 8 kap 12 §, 14 kap 3 §, 15 kap 5, 7-9, 11, 13-15, 18, 19, 23-29 §§"
  - beteckning: "1947:187"
    anteckningar: "ändr. 2 kap 9 §, 3 kap 2 § 6 mom, 10 kap 1 §"
  - beteckning: "1948:272"
    anteckningar: "ändr. 2 kap 1, 5, 6 §§, 3 kap 2 § 2, 4, 5 mom, 10 kap 2 §; ny 2 kap 13 §"
  - beteckning: "1950:30"
    anteckningar: "upph. 15 kap 13, 22 §§"
  - beteckning: "1949:383"
    anteckningar: "ändr. 2 kap 2 §, 5 kap 7 §, 11 kap 27 §"
  - beteckning: "1951:681"
    anteckningar: "ändr. 4 kap 2, 3, 8, 9 §§, 14 kap 1 §"
  - beteckning: "1952:333"
    anteckningar: "ändr. 11 kap 26, 28 §§, 13 kap 12 §"
  - beteckning: "1981:360"
    rubrik: Lag om ändring i giftermålsbalken
    anteckningar: ändr. 12 kap 2 §
  - beteckning: "1987:788"
    anteckningar: upph.
  - beteckning: "1981:25"
    rubrik: Lag om ändring i giftermålsbalken
    anteckningar: ändr. 2 kap 5 §
  - beteckning: "1980:158"
    rubrik: Lag om ändring i giftermålsbalken
    anteckningar: upph. 15 kap 6 §
  - beteckning: "1978:854"
    rubrik: Lag om ändring i giftermålsbalken
    anteckningar: "upph. 7 kap 3-5 §§; ändr. 5 kap, 11 kap 1, 14-16 §§, 13 kap 10 §, 15 kap 11, 24, 25, 31 §§; ny 11 kap 14 a §; omtryck"
  - beteckning: "1969:798"
    anteckningar: "ändr. 1 kap, 6 §, 2 kap 2 §, 8 kap 11 §, 9 kap 9 §, 11 kap 20 §, 15 kap 4, 15-17, 21 §§"
  - beteckning: "1954:437"
    anteckningar: ändr. 15 kap 4 §
  - beteckning: "1958:639"
    anteckningar: "nuvarande 15 kap 29 § betecknas 15 kap 30 §; ändr. 12 kap 3 §, 13 kap 13 §; ny 15 kap 29 §"
  - beteckning: "1963:151"
    anteckningar: ändr. 15 kap 29 §
  - beteckning: "1963:522"
    anteckningar: "upph. 10 kap 8 §, 11 kap 31 §; ändr. 5 kap 15 §"
  - beteckning: "1964:164"
    anteckningar: "ändr. 6 kap 7 §, 11 kap 11 §, 15 kap 11 §"
  - beteckning: "1964:654"
    anteckningar: "ändr. 4 kap 5 §, 9 kap 9 §, 11 kap 20 §, 14 kap 2 §"
  - beteckning: "1968:206"
    anteckningar: ändr. 13 kap 13 §
  - beteckning: "1968:758"
    anteckningar: "upph. 2 kap 6, 11 §§, 3 kap 2 § 5, 8 mom, 4-6 §§, 4 kap 7 §, 15 kap 7 §; ändr. 2 kap 1, 5, 13 §§, 3 kap 1 §, 2 § 1, 4 mom, 3, 7 §§, 4 kap 6, 9 §§, 10 kap 3 §, 11 kap 1, 7, 8, 10, 13 §§, 14 kap 1, 2 §§, 15 kap 8, 9 §§, rubr. till 3 kap; ny 14 kap 4 §"
  - beteckning: "1969:158"
    anteckningar: "ändr. 2 kap 2 §, 5 kap 12, 13 §§"
  - beteckning: "1969:256"
    anteckningar: "nuvarande 15 kap 29, 30 §§ betecknas 15 kap 31, 32 §§; nya 15 kap 29, 30 §§"
  - beteckning: "1969:614"
    anteckningar: ändr. 13 kap 12 §
  - beteckning: "1970:843"
    anteckningar: upph. 2 kap 12 §
  - beteckning: "1977:655"
    rubrik: Lag om ändring i giftermålsbalken
    anteckningar: "ändr. 5 kap 13 §, 8 kap 11 §, 13 kap 15 §, 15 kap 21 §"
  - beteckning: "1970:849"
    anteckningar: "ändr. 8 kap 5 §, 13 kap 15 §"
  - beteckning: "1970:999"
    anteckningar: "ändr. 5 kap 14 §, 6 kap 4 §, 13 kap 2 §; ny 13 kap 13 a §"
  - beteckning: "1971:556"
    anteckningar: ändr. 2 kap 13 §
  - beteckning: "1971:871"
    anteckningar: "ändr. 2 kap 2 §, 13 kap 13 §"
  - beteckning: "1973:119"
    anteckningar: ändr. 15 kap 31 §
  - beteckning: "1973:645"
    anteckningar: "upph. 1 kap, 2 kap 7-10 §§, 13 §, 3 kap 7, 8 §§, 10 kap, 11 kap 17-30 §§, 14 kap, 15 kap 8-10, 14, 23 §§; ändr. 2 kap 2-5 §§, 3 kap 1-3 §§, 4 kap 2-4, 6, 8 §§, 5 kap 7 §, 6 kap 2, 6 a §§, 7 kap 4 §, 8 kap 8 §, 11 kap 1-16 §§, 12 kap 1 §, 13 kap 1-3, 10 §§, 15 kap 1, 4, 5, 11, 12, 24, 28, 29, 32 §§, rubr. till 11 kap; nya 3 kap 4 §, 4 kap 10 §, 13 kap 12 a, 13 b §§, 15 kap 7 §; omtryck"
  - beteckning: "1973:944"
    anteckningar: ändr. 15 kap. 31 §
  - beteckning: "1974:1040"
    anteckningar: upph. 15 kap 3 §
  - beteckning: "1975:845"
    anteckningar: "ändr. 2 kap 3 §, 4 kap 2, 3, 5, 8, 9 §§, 16 kap 2, 5 §§"
  - beteckning: "1976:561"
    rubrik: Lag om ändring i giftermålsbalken
    anteckningar: ändr. 15 kap 30 §; ny 15 kap 30 a §
  - beteckning: "1976:613"
    rubrik: Lag om ändring i giftermålsbalken
    anteckningar: "ändr. 5 kap 9, 10 §§, 11 kap 15 §"
---

<article selex:utfardad_datum="1920-06-11" selex:upphor_datum="1988-01-01" selex:upphavd="true">

# Giftermålsbalk

<section id="kap1" class="kapitel">

## 1 kap. har upphört att gälla genom lag (1973:645).

</section>
<section id="kap2" class="kapitel">

## 2 kap. Om hinder mot äktenskap

<section id="kap2.1" class="paragraf">

#### 1 §

Den, som är under aderton år, må ej träda i äktenskap utan tillstånd av länsstyrelsen i det län, där den underårige har sitt hemvist. Lag ([1968:758](https://selex.se/eli/sfs/1968/758)).

</section>
<section id="kap2.2" class="paragraf">

#### 2 §

Den som är förklarad omyndig eller enligt rättens beslut skall förbli omyndig även efter uppnådd myndighetsålder får ej ingå äktenskap utan förmyndarens samtycke. Vägras samtycke, kan rätten på ansökan tillåta äktenskapet, om skäl för vägran ej föreligger. Lag ([1973:645](https://selex.se/eli/sfs/1973/645)).

</section>
<section id="kap2.3" class="paragraf">

#### 3 §

Äktenskap får ej ingås mellan dem som är i rätt upp- och nedstigande släktskap med varandra eller som är helsyskon.

Halvsyskon får ej ingå äktenskap med varandra utan tillstånd av regeringen eller myndighet som regeringen bestämmer. Lag ([1975:845](https://selex.se/eli/sfs/1975/845)).

</section>
<section id="kap2.4" class="paragraf">

#### 4 §

Den som är gift får ej ingå nytt äktenskap. Lag ([1973:645](https://selex.se/eli/sfs/1973/645)).

</section>
<section id="kap2.5" class="paragraf">

#### 5 §

I ärende om tillstånd enligt [1 §](#kap2.1) skall den underåriges vårdnadshavare beredas tillfälle att yttra sig, om det kan ske. Yttrande skall även inhämtas från socialnämnden i den kommun där den underårige har sitt hemvist.

Talan mot länsstyrelsens beslut föres hos kammarrätten genom besvär.

Mot beslut om tillstånd för underårig att ingå äktenskap får talan föras av den underåriges vårdnadshavare. Lag ([1981:25](https://selex.se/eli/sfs/1981/25)).

</section>
<section id="kap2.6" class="paragraf">

#### 6 §

har upphört att gälla genom lag ([1968:758](https://selex.se/eli/sfs/1968/758)).

7-[10 §](#kap2.10)§ har upphört att gälla genom lag ([1973:645](https://selex.se/eli/sfs/1973/645)).

</section>
<section id="kap2.11" class="paragraf">

#### 11 §

har upphört att gälla genom lag ([1968:758](https://selex.se/eli/sfs/1968/758)).

</section>
<section id="kap2.12" class="paragraf">

#### 12 §

har upphört att gälla genom lag ([1970:999](https://selex.se/eli/sfs/1970/999)).

</section>
<section id="kap2.13" class="paragraf">

#### 13 §

har upphört att gälla genom lag ([1973:645](https://selex.se/eli/sfs/1973/645)).

</section>

</section>
<section id="kap3" class="kapitel">

## 3 kap. Om prövning av hinder mot äktenskap

<section id="kap3.1" class="paragraf">

#### 1 §

Prövning, huruvida hinder möter mot äktenskap (hindersprövning), sker i den svenska församling, där kvinnan är kyrkobokförd, eller, om hon varken är eller bör vara kyrkobokförd i sådan församling, där hon vistas.

Ansökan om hindersprövning göres av mannen och kvinnan gemensamt hos pastorsämbetet i församlingen. Lag ([1973:645](https://selex.se/eli/sfs/1973/645)).

</section>
<section id="kap3.2" class="paragraf">

#### 2 §

Den som varken är eller skall vara kyrkobokförd i riket skall vid hindersprövningen förete det intyg av utländsk myndighet om sin behörighet att ingå äktenskapet som han kan anskaffa.

Fordras tillstånd eller samtycke till äktenskap enligt 2 kap. 1 eller [2 §](#kap3.2) eller [3 §](#kap3.3) andra stycket, skall bevis om sådant tillstånd eller samtycke företes vid hindersprövningen. Lag ([1973:645](https://selex.se/eli/sfs/1973/645)).

</section>
<section id="kap3.3" class="paragraf">

#### 3 §

Mannen och kvinnan skall vid hindersprövningen avge skriftlig försäkran på heder och samvete att de ej är i rätt upp- och nedstigande släktskap med varandra eller helsyskon samt, om icke tillstånd till äktenskapet enligt 2 kap. [3 §](#kap2.3) andra stycket företes, att de ej heller är halvsyskon.

Den som begär hindersprövning skall även skriftligen på heder och samvete uppge, om han eller hon förut ingått äktenskap. Den som förut ingått äktenskap skall styrka, att äktenskapet blivit upplöst, om detta ej framgår av folkbokföringen eller av intyg som avses i [2 §](#kap3.2). Lag ([1973:645](https://selex.se/eli/sfs/1973/645)).

</section>
<section id="kap3.4" class="paragraf" selex:status="upphavd" selex:upphavd="true">

#### 4 §

Finner pastorsämbetet att hinder ej föreligger mot äktenskapet, skall ämbetet på begäran av mannen och kvinnan utfärda intyg därom.

Talan mot pastorsämbetets beslut i fråga om hindersprövning föres hos domkapitlet genom besvär. Mot domkapitlets beslut föres talan hos kammarrätten genom besvär.

5 och [6 §](#kap3.6)§ upphävda genom lag ([1968:758](https://selex.se/eli/sfs/1968/758)).

7 och [8 §](#kap3.8)§ upphävda genom lag ([1973:645](https://selex.se/eli/sfs/1973/645)).

</section>

</section>
<section id="kap4" class="kapitel">

## 4 kap. Om vigsel

<section id="kap4.1" class="paragraf">

#### 1 §

Äktenskap ingås med kyrklig eller borgerlig vigsel.

</section>
<section id="kap4.2" class="paragraf">

#### 2 §

Kyrklig vigsel må äga rum inom svenska kyrkan eller inom annat trossamfund, om regeringen medgivit att vigsel må förrättas inom samfundet. Lag ([1975:845](https://selex.se/eli/sfs/1975/845)).

</section>
<section id="kap4.3" class="paragraf">

#### 3 §

Till vigsel inom svenska kyrkan får mannen och kvinnan välja den präst inom kyrkan de själva önskar och som är villig att viga. De har rätt till vigsel i församling som någon av dem tillhör.

Inom annat trossamfund förrättas vigsel av den som är behörig därtill enligt regeringens förordnande. Lag ([1975:845](https://selex.se/eli/sfs/1975/845)).

</section>
<section id="kap4.4" class="paragraf">

#### 4 §

Äktenskap får ingås med borgerlig vigsel, även om mannen och kvinnan kan erhålla kyrklig vigsel. Lag ([1973:645](https://selex.se/eli/sfs/1973/645)).

</section>
<section id="kap4.5" class="paragraf">

#### 5 §

Behörig att förrätta borgerlig vigsel är, enligt närmare bestämmelser som regeringen meddelar, lagfaren domare i allmän underrätt och den som länsstyrelsen särskilt förordnar till vigselförrättare. Lag ([1975:845](https://selex.se/eli/sfs/1975/845)).

</section>
<section id="kap4.6" class="paragraf">

#### 6 §

Vigsel skall föregås av hindersprövning enligt 3 kap. Känner vigselförrättaren till äktenskapshinder, som icke uppmärksammats vid nämnda prövning, får vigsel ej ske. Utan intyg enligt 3 kap. [4 §](#kap3.4) får ej annan viga än präst, som tjänstgör i den församling där hindersprövningen skett.

Har mannen och kvinnan ej blivit vigda inom fyra månader efter hindersprövningen, får vigsel ej ske utan ny hindersprövning. Lag ([1968:758](https://selex.se/eli/sfs/1968/758)).

</section>
<section id="kap4.7" class="paragraf" selex:status="upphavd" selex:upphavd="true">

#### 7 §

upphävd genom lag ([1968:758](https://selex.se/eli/sfs/1968/758)).

</section>
<section id="kap4.8" class="paragraf">

#### 8 §

Vigsel förrättas i släktingars eller andra vittnens närvaro.

Vid vigseln skall mannen och kvinnan, samtidigt tillstädes inför vigselförrättaren, på hans fråga avge sitt ja och samtycke till äktenskapet samt därpå av honom förklaras för äkta makar.

I övrigt gäller, vid vigsel inom svenska kyrkan föreskrifterna i kyrkohandboken eller andra föreskrifter som meddelas av kyrkomötet, vid vigsel inom annat trossamfund dess kyrkobruk och vid borgerlig vigsel bestämmelser som meddelas av regeringen.

Den som förrättat kyrklig vigsel skall ofördröjligen ge makarna bevis därom. Vid borgerlig vigsel föres särskilt protokoll enligt föreskrifter som meddelas av regeringen. Lag ([1984:113](https://selex.se/eli/sfs/1984/113)).

</section>
<section id="kap4.9" class="paragraf">

#### 9 §

Vigsel vare utan verkan, om den ej förrättats av någon, som äger behörighet att viga, eller om därvid ej så tillgått, som i [8 §](#kap4.8) andra stycket är föreskrivet; men ej skall vigsel anses ogill, på den grund att eljest icke så förfarits, som i [8 §](#kap4.8) är sagt, eller vigselförrättaren överskridit sin behörighet eller vederbörlig hindersprövning ej föregått.

Vigsel, som enligt första stycket eljest skulle vara utan verkan, må godkännas av regeringen på ansökan av mannen eller kvinnan eller, om någondera avlidit, av arvinge till den avlidne. Sådant godkännande må lämnas endast om synnerliga skäl föreligga. Lag ([1975:845](https://selex.se/eli/sfs/1975/845)).

</section>
<section id="kap4.10" class="paragraf">

#### 10 §

Talan mot beslut angående förrättande av vigsel föres genom besvär hos domkapitlet, om beslutet meddelats av präst inom svenska kyrkan, och hos länsstyrelsen, om beslutet meddelats av borgerlig vigselförrättare. Mot beslut av domkapitel eller länsstyrelse föres talan hos kammarrätten genom besvär.

</section>

</section>
<section id="kap5" class="kapitel">

## 5 kap. Allmänna bestämmelser om makars rättsförhållanden

<section id="kap5.1" class="paragraf">

#### 1 §

Man och hustru är skyldiga varandra trohet och bistånd. De skall gemensamt vårda hem och barn och i samråd verka för familjens bästa. Lag ([1978:854](https://selex.se/eli/sfs/1978/854)).

</section>
<section id="kap5.2" class="paragraf">

#### 2 §

Makarna skall, var och en efter sin förmåga, bidra till det underhåll som behövs för att tillgodose deras gemensamma och personliga behov. De skall fördela utgifter och sysslor mellan sig.

Om underhåll till barn finns bestämmelser i föräldrabalken.

</section>
<section id="kap5.3" class="paragraf">

#### 3 §

Om det som make skall bidra med inte räcker till för makens personliga behov eller för de betalningar som den maken annars ombesörjer för familjens underhåll, skall den andra maken skjuta till de pengar som behövs.

</section>
<section id="kap5.4" class="paragraf">

#### 4 §

Vad make med tillämpning av 2 och [3 §](#kap5.3)§ har lämnat till den andra maken för dennes personliga behov är mottagarens egendom.

</section>
<section id="kap5.5" class="paragraf">

#### 5 §

Försummar make sin underhållsskyldighet kan rätten ålägga den försumlige att betala underhållsbidrag till den andra maken.

</section>
<section id="kap5.6" class="paragraf">

#### 6 §

Om makarna inte varaktigt bor tillsammans, skall make betala underhållsbidrag till den andra maken enligt de grunder som anges i [2 §](#kap5.2).

</section>
<section id="kap5.7" class="paragraf">

#### 7 §

Talan om att underhållsbidrag skall fastställas får inte bifallas för längre tid tillbaka än tre år före den dag då talan väcktes, om inte den bidragsskyldige medger det. Lag ([1973:645](https://selex.se/eli/sfs/1973/645)).

</section>
<section id="kap5.8" class="paragraf">

#### 8 §

Rätten att kräva ut fastställt underhållsbidrag går förlorad tre år efter den ursprungligen gällande förfallodagen, om inte annat följer av andra eller tredje stycket.

Har utmätning för underhållsbidraget skett före den tidpunkt som anges i första stycket eller har den bidragsskyldige blivit försatt i konkurs på grund av ansökan som har gjorts före denna tidpunkt, får betalning för fordringen tas ut ur den utmätta egendomen eller erhållas i konkursen även därefter.

Har före den tidpunkt som anges i första stycket ansökan gjorts om förordnande av god man enligt ackordslagen ([1970:847](https://selex.se/eli/sfs/1970/847)), får underhållsbidraget krävas ut inom tre månader från det att verkan av godmansförordnandet förföll eller, när förhandling om offentligt ackord har följt, ackordsfrågan avgjordes. Kommer ackord till stånd, får fordringen krävas ut inom tre månader från det att ackordet skulle ha fullgjorts. Har utmätning för underhållsbidraget eller konkursansökan gjorts inom tid som nu har angetts, gäller vad som föreskrivs i andra stycket.

Avtal i strid mot denna paragraf är ogiltigt.

</section>
<section id="kap5.9" class="paragraf">

#### 9 §

Dom eller avtal om underhåll kan jämkas av rätten, om ändring i förhållandena föranleder det. För tiden innan talan har väckts får jämkning dock mot parts bestridande göras endast på så sätt att obetalda bidrag sätts ned eller tas bort.

Avtal om underhåll kan också jämkas av rätten, om avtalet är oskäligt med hänsyn till omständigheterna vid dess tillkomst och förhållandena i övrigt. Beslut om att erhållna bidrag skall betalas tillbaka får dock meddelas endast om det finns särskilda skäl. Lag ([1976:613](https://selex.se/eli/sfs/1976/613)).

</section>
<section id="kap5.10" class="paragraf">

#### 10 §

Makarna är skyldiga att lämna varandra de upplysningar om sina ekonomiska förhållanden som behövs för att de skall kunna bedöma varandras underhållsskyldighet. Lag ([1976:613](https://selex.se/eli/sfs/1976/613)).

</section>
<section id="kap5.11" class="paragraf">

#### 11 §

I fall som avses i [6 §](#kap5.6) kan make förpliktas att lämna lösören till den andra maken för att användas av denne, om det är skäligt med hänsyn till makarnas levnadsförhållanden och omständigheterna i övrigt. Skyldigheten omfattar dock endast lösören som ingick i makarnas bohag när sammanlevnaden upphörde och var avsedda att användas av makarna gemensamt eller som då var den andra makens arbetsredskap. Om egendom som tillhör den ena maken sålunda har lämnats till den andra, medför avtal mellan ägaren och tredje man om egendomen inte någon inskränkning i den andra makens nyttjanderätt.

Bestämmelserna i [9 §](#kap5.9) om jämkning av avtal om underhållsbidrag gäller även avtal i fråga som avses i första stycket.

</section>
<section id="kap5.12" class="paragraf">

#### 12 §

Var och en av makarna får med förpliktande verkan även för den andra maken ingå sådana rättshandlingar för den dagliga hushållningen eller barnens uppfostran som enligt sedvana företas för dessa ändamål. Rättshandlingen skall anses vara ingången i syfte att förplikta även den andra maken, om inte annat framgår av omständigheterna.

Rättshandling som avses i första stycket förpliktar dock inte den andra maken, om tredje man insåg eller bort inse att det som anskaffades inte behövdes.

Vad som sägs i första stycket om makes behörighet gäller ej, om sammanlevnaden mellan makarna har upphört. Lag ([1969:158](https://selex.se/eli/sfs/1969/158)).

</section>
<section id="kap5.13" class="paragraf">

#### 13 §

Missbrukar make sin behörighet enligt [12 §](#kap5.12), kan rätten på yrkande av den andra maken besluta att behörigheten skall upphöra.

Sådant beslut kan hävas av rätten om makarna är överens om det eller om ändring i förhållandena föranleder det.

Rätten skall genast anmäla beslut som avses i denna paragraf till äktenskapsregistret och kungöra det i Post- och Inrikes Tidningar och ortstidning. Lag ([1977:655](https://selex.se/eli/sfs/1977/655)).

</section>
<section id="kap5.14" class="paragraf">

#### 14 §

Kan den ena maken på grund av sjukdom eller bortavaro inte själv sköta sina angelägenheter och fattas medel för familjens underhåll, får den andra maken i behövlig omfattning lyfta den sjuke eller bortavarande makens inkomst och avkastningen av den makens egendom samt kvittera ut banktillgodohavanden och andra penningmedel. Vad som har sagts nu om makes behörighet gäller dock ej, om sammanlevnaden mellan makarna har upphört eller om fullmäktig, förmyndare eller god man finns för den sjuke eller bortavarande maken.

Rättshandling som avses i första stycket är bindande för den sjuke eller bortavarande maken även om medlen inte behövdes för familjens underhåll, såvida tredje man varken insåg eller borde ha insett att behovet ej förelåg. Lag ([1978:854](https://selex.se/eli/sfs/1978/854)).

</section>
<section id="kap5.15" class="paragraf">

#### 15 §

Om makes släktnamn finns särskilda bestämmelser. Lag ([1978:854](https://selex.se/eli/sfs/1978/854)).

</section>

</section>
<section id="kap6" class="kapitel">

## 6 kap. Om makars egendom

<section id="kap6.1" class="paragraf">

#### 1 §

En var av makarna äge giftorätt i den egendom, som andra maken vid äktenskapets ingående har eller sedermera förvärvar, och som ej enligt vad nedan är stadgat skall vara hans enskilda. Makes egendom, vari giftorätt äger rum, kallas hans giftorättsgods.

I fråga om rättighet, som ej kan överlåtas eller eljest är av personlig art, skola bestämmelserna om giftorätt äga tillämpning, allenast såvitt de ej strida mot vad med avseende å rättigheten särskilt gäller.

</section>
<section id="kap6.2" class="paragraf">

#### 2 §

Över sitt giftorättsgods råde make med de inskränkningar, som följa av vad i 3-[6 §](#kap6.6)§ sägs.

Vid äktenskapets upplösning och vid boskillnad tage vardera maken eller hans arvingar hälften av makarnas behållna giftorättsgods, såvida ej annorlunda i denna balk stadgas. Lag ([1973:645](https://selex.se/eli/sfs/1973/645)).

</section>
<section id="kap6.3" class="paragraf">

#### 3 §

Make vare pliktig så vårda sitt giftorättsgods, att det ej otillbörligen minskas andra maken till förfång.

</section>
<section id="kap6.4" class="paragraf">

#### 4 §

Make må ej avhända sig eller låta inteckna fast egendom, vari andra maken har giftorätt, utan att denne skriftligen med två vittnen samtycker därtill. Är andra maken omyndig eller bortovarande, ankomme på förmyndare eller god man att giva samtycke, varom nyss är sagt. Särskilt samtycke vare ej erforderligt, om den make, som vill företaga åtgärden är förmyndare eller god man för andra maken.

Har make avhänt sig fast egendom utan erforderligt samtycke, vare åtgärden ogill, om andra maken eller dennes förmyndare eller gode man väcker klander därå; han instämme dock sin talan inom tre månader, sedan han fick kännedom om åtgärden, och senast inom ett år, efter det lagfart beviljades.

Vad i denna paragraf är stadgat om fast egendom skall äga motsvarande tillämpning i avseende å tomträtt; och skall vad i andra stycket sägs om lagfart gälla om inskrivning. Lag ([1970:999](https://selex.se/eli/sfs/1970/999)).

</section>
<section id="kap6.5" class="paragraf">

#### 5 §

Ej må make utan andra makens samtycke avhända sig eller pantsätta lösören, i vilka denne har giftorätt, och vilka ingå i det för makarnas gemensamma begagnande avsedda bohaget eller utgöra andra makens nödiga arbetsredskap eller äro avsedda för barnens personliga bruk. Är andra maken omyndig, ankomme likväl på honom själv att giva samtycke, som nyss är sagt, såvida han ej är sinnessjuk eller sinnesslö. Är han sinnessjuk eller sinnesslö, eller kan yttrande från honom ej utan märklig omgång eller tids utdräkt inhämtas, vare sådant samtycke ej erforderligt.

Har make företagit rättshandling, som i första stycket sägs, utan erforderligt samtycke, och var ej den, med vilken rättshandlingen ingicks, i god tro, vare rättshandlingen ogill, om andra maken väcker klander därå; han instämme dock sin talan inom tre månader, sedan han fick kännedom om rättshandlingen, och senast inom ett år, från det godset utgavs.

</section>
<section id="kap6.6" class="paragraf">

#### 6 §

Vägras samtycke i fall, som i 4 eller [5 §](#kap6.5) avses, äge rätten på ansökan tillåta åtgärd, varom fråga är, om skäl till vägran finnes ej vara för handen.

</section>
<section id="kap6.6a" class="paragraf">

#### 6 a §

Har make, utan tillbörlig hänsyn till andra makens giftorätt, genom gåva av annan egendom än i [4 §](#kap6.4) sägs väsentligen minskat sina tillgångar och kan efter äktenskapets upplösning eller boskillnad vederlag icke till fullo utgå vid bodelningen, skall gåvotagaren återbära gåvan eller dess värde i den mån det fordras för att tillgodose andra makens rätt, om gåvotagaren insett eller bort inse att gåvan var till förfång för andra maken. Talan härom får dock ej väckas, sedan fem år förflutit från det gåvan fullbordades.

Var vid tiden för bodelningen gåva, som tillkommit under omständigheter varom ovan sägs, ej fullbordad, må den ej göras gällande i den mån det skulle lända till intrång i andra makens rätt. Lag ([1973:645](https://selex.se/eli/sfs/1973/645)).

</section>
<section id="kap6.7" class="paragraf">

#### 7 §

Har make genom brottslig gärning uppsåtligen bragt andra maken om livet, eller har han, när annan sålunda dräpt denne, haft sådan del i brottet, som i [23 kap. 4 och 5§§ brottsbalken](https://selex.se/eli/sfs/1962/700#kap23.4) sägs, vare han förlustig sin giftorätt i den egendom, som tillhört den döde. Vad nu sagts skall dock ej gälla den som handlat under inflytande av sådan själslig abnormitet, som avses i [33 kap. 2§ brottsbalken](https://selex.se/eli/sfs/1962/700#kap33.2). Lag ([1964:164](https://selex.se/eli/sfs/1964/164)).

</section>
<section id="kap6.8" class="paragraf">

#### 8 §

Enskild egendom vare:

1. egendom, som genom äktenskapsförord förklarats skola vara enskild;

2. egendom, som make erhållit i gåva av annan än andra maken med villkor att den skall vara enskild eller som make bekommit genom testamente med sådant villkor, eller som tillfallit make i arv och om vilken arvlåtaren genom testamente meddelat sådan föreskrift;

3. vad som trätt i stället för egendom, som under 1 eller 2 sägs, såvida ej annorlunda föreskrivits genom den rättshandling, på grund av vilken egendomen är enskild.

Avkastning vare ej på grund av rättshandling, varom i denna paragraf sägs, enskild, såvida det ej särskilt föreskrivits genom rättshandlingen.

</section>
<section id="kap6.9" class="paragraf">

#### 9 §

Hava makar upprättat förteckning över egendom, som tillhör vardera maken eller en av dem, och är förteckningen med deras underskrift bekräftad på heder och samvete samt försedd med intyg av vittnen om underskriften och dagen därför, skall vid tvist, vilkendera maken egendomen tillhör, förteckningen äga vitsord, såframt det ej visas eller må på grund av särskilda omständigheter antagas, att den är oriktig. Sådant vitsord tillkomme dock ej förteckningen, om tvisten uppstår vid utmätning, som sker inom ett år från förteckningens upprättande, eller i konkurs vilken följer på ansökning, som gjorts inom samma tid.

</section>

</section>
<section id="kap7" class="kapitel">

## 7 kap. Om makars gäld

<section id="kap7.1" class="paragraf">

#### 1 §

En var av makarna svare med sitt giftorättsgods och sin enskilda egendom för den gäld, som han gjort före äktenskapet eller under dess bestånd.

</section>
<section id="kap7.2" class="paragraf" selex:status="upphavd" selex:upphavd="true">

#### 2 §

Är i äktenskapet gäld gjord av bägge makarna, svare de en för bägge och bägge för en för gälden, såvida ej annat avtalats.

Samma lag vare, där ena maken gjort gäld, för vilken enligt 5 kap. [12 §](#kap5.12) jämväl andra maken svarar.

3-[5 §](#kap7.5)§ upphävda genom lag ([1978:854](https://selex.se/eli/sfs/1978/854)).

</section>

</section>
<section id="kap8" class="kapitel">

## 8 kap. Om äktenskapsförord; så ock om andra rättshandlingar mellan makar

<section id="kap8.1" class="paragraf">

#### 1 §

Trolovade eller makar äge genom äktenskapsförord bestämma, att egendom, som tillhör eller tillfaller en av dem och som eljest skulle vara hans giftorättsgods, skall tillhöra honom enskilt. Genom äktenskapsförord må ock avtalas, att egendom, som eljest skulle vara ena makens enskilda, skall vara hans giftorättsgods, såvida ej annat följer av vad i 6 kap. [8 §](#kap6.8) 2 sägs.

Utöver vad nu är sagt må ej genom avtal mellan trolovade eller makar stadgas avvikelse från vad denna balk innehåller om makars egendom.

</section>
<section id="kap8.2" class="paragraf">

#### 2 §

Vill trolovad till sin trolovade giva egendom att tillfalla honom vid äktenskapets ingående, eller vill make giva något åt sin make, skall därom upprättas äktenskapsförord. Sådant förord vare dock ej erforderligt, när fråga är om sedvanliga skänker, vilkas värde ej står i missförhållande till givarens villkor.

Utfästelse av trolovad eller make att under äktenskapet till andra maken utgiva penningar eller annat vare, såvida vederlag ej utgår, icke bindande, även om skriftligt fordringsbevis överlämnas.

</section>
<section id="kap8.3" class="paragraf">

#### 3 §

Make, å vars inkomst under loppet av ett kalenderår uppkommit besparing, äge, utan upprättande av äktenskapsförord, före utgången av följande året till andra maken utan vederlag överlåta egendom till värde motsvarande högst hälften av vad som besparats, dock högst femtusen kronor. Sådan överlåtelse vare dock ej gällande mot borgenärer, med mindre därom upprättats skriftlig, med vittnen styrkt handling, däri jämväl besparingens storlek angivits, samt överlåtaren hade kvar egendom, som uppenbarligen motsvarade hans gäld. Lag ([1933:433](https://selex.se/eli/sfs/1933/433)).

</section>
<section id="kap8.4" class="paragraf">

#### 4 §

Hava makar utan upprättande av äktenskapsförord träffat avtal sig emellan om överlåtelse av egendom, äge make mot borgenärer åberopa avtalet, allenast om det visas eller må på grund av omständigheterna antagas, att avtalet icke är av sådan beskaffenhet, att för dess giltighet kräves upprättande av äktenskapsförord.

</section>
<section id="kap8.5" class="paragraf">

#### 5 §

Har gåva skett, som i [2 §](#kap8.2) sägs, och är ej sådant fall för handen, som i första stycket andra punkten av samma lagrum avses; kan gäld, för vilken givaren häftade, då gåvan enligt [12 §](#kap8.12) blev gällande, ej betalas av honom, svare andra maken för vad som brister intill värdet av den överlåtna egendomen, om han ej kan styrka, att givaren hade kvar egendom, som uppenbarligen motsvarade hans gäld. Om vederlag utgått, skall dess värde avräknas från värdet av den överlåtna egendomen. Har denna helt eller delvis gått förlorad utan mottagarens vållande, njute han motsvarande befrielse från ansvar.

Har givaren blivit försatt i konkurs eller vid utmätning befunnits sakna tillgång att betala sin gäld eller, om han är köpman, inställt sina betalningar, eller finnes han eljest vara på sådant obestånd, att det måste antagas, att gäld, som i första stycket avses, ej varde rätteligen gulden, svare andra maken för gälden intill det belopp, som i nämnda stycke sägs, även om det ej är utrett vad som brister hos givaren.

Är talan om gåvans återvinning enligt konkurslagen ([1921:225](https://selex.se/eli/sfs/1921/225)) eller ackordslagen ([1970:847](https://selex.se/eli/sfs/1970/847)) anhängig, må mottagarens ansvar enligt denna paragraf icke göras gällande. Lag ([1970:849](https://selex.se/eli/sfs/1970/849)).

</section>
<section id="kap8.6" class="paragraf">

#### 6 §

Biträder ena maken den andre i hans förvärvsverksamhet, njute han, även om överenskommelse om gottgörelse ej träffats, skälig ersättning för sitt arbete, om det med hänsyn till arbetets art och omständigheterna i övrigt må anses tillbörligt, att ersättning skall utgå.

Har ej talan om utfående av ersättning för biträde, varom i första stycket sägs, anhängiggjorts före utgången av kalenderåret efter det, då  arbetet verkställdes, vare rätt till talan förlorad, såvida ej annat avtalats.

</section>
<section id="kap8.7" class="paragraf">

#### 7 §

Är egendom av ena maken överlämnad till den andres förvaltning, och hava makarna avtalat eller kan det med hänsyn till omständigheterna antagas hava varit av dem avsett, att den, som mottagit egendomen, skulle äga använda avkastningen till familjens underhåll, skall vid tvist, i vilken mån avkastningen härtill åtgått, vad han uppgiver äga vitsord, såframt ej annat visas eller må på grund av omständigheterna antagas.

Har make, som överlämnat egendom till andra makens förvaltning, avstått från rätt att, när han det vill, återkalla uppdraget, vare det ej bindande.

</section>
<section id="kap8.8" class="paragraf">

#### 8 §

Om avtal rörande makes underhållsskyldighet och om vissa avtal med avseende å förestående upplösning av äktenskap, så ock om avtal rörande bodelning eller vad därmed äger samband stadgas i 5, 11 och 13 kap. denna balk. Lag ([1973:645](https://selex.se/eli/sfs/1973/645)).

</section>
<section id="kap8.9" class="paragraf">

#### 9 §

Trolovad eller make må, ändå att han är omyndig, sluta äktenskapsförord; tage dock förmyndarens samtycke, såvida ej fråga är allenast om överlåtelse av egendom, varöver han själv äger råda.

Samma lag vare om överlåtelse, som avses i [3 §](#kap8.3); och skall vad i sagda paragraf stadgas om villkor för överlåtelsens giltighet mot borgenärer tillämpas jämväl beträffande förmyndarens samtycke till överlåtelsen.

</section>
<section id="kap8.10" class="paragraf">

#### 10 §

Äktenskapsförord skall av de trolovade eller makarna skriftligen upprättas och bestyrkas med vittnen. Kräves förmyndarens samtycke, skall ock det givas på sätt nu är sagt.

</section>
<section id="kap8.11" class="paragraf">

#### 11 §

Äktenskapsförord skall ingivas till rätten i den ort, där mannen bör svara i tvistemål, som röra hans person, eller, om mannen ej är skyldig att i mål, som nyss sagts, svara vid svensk domstol, till rätten i den ort, där hustrun bör svara i sådana mål. Finnes ej behörig domstol enligt vad nu är sagt, varde förordet ingivet till Stockholms tingsrätt.

Rätten intage äktenskapsförordet i protokollet och översände ofördröjligen en bestyrkt avskrift därav till den myndighet, som för äktenskapsregistret, med uppgift om dagen, då förordet ingavs till rätten; låte ock i fall, som i [2 §](#kap8.2) avses, om ingivandet införa kungörelse i Post-och Inrikes Tidningar och ortstidning.

Innehåller förordet ej fullständig upplysning om makarnas namn, yrke och hemvist, infordre rätten sådan uppgift och meddele den till registreringsmyndigheten. Är ej bestyrkt avskrift av förordet till rätten ingiven, låte rätten på sökandens bekostnad ombesörja sådan avskrift. Lag ([1977:655](https://selex.se/eli/sfs/1977/655)).

</section>
<section id="kap8.12" class="paragraf">

#### 12 §

Är äktenskapsförord slutet mellan trolovade, vare det gällande från äktenskapets ingående, om det ingives till rätten inom en månad sedan äktenskapet ingicks. Eljest vare förord ej gällande, förrän det ingivits till rätten. Lag ([1946:822](https://selex.se/eli/sfs/1946/822)).

</section>

</section>
<section id="kap9" class="kapitel">

## 9 kap. Om boskillnad

<section id="kap9.1" class="paragraf">

#### 1 §

Make vare berättigad att efter ansökan vinna boskillnad:

1. om andra maken genom vanvård av sina ekonomiska angelägenheter, genom missbruk av rätten att råda över sitt giftorättsgods eller genom annat otillbörligt förfarande vållar väsentlig minskning därav eller fara för sådan minskning; och

2. om andra makens bo är avträtt till konkurs.

</section>
<section id="kap9.2" class="paragraf">

#### 2 §

Makar äge ock vinna boskillnad, när de äro ense därom.

</section>
<section id="kap9.3" class="paragraf">

#### 3 §

All egendom, som make förvärvar efter det boskillnad blivit sökt, vare, om boskillnad beviljas, makens enskilda egendom.

</section>
<section id="kap9.4" class="paragraf">

#### 4 §

Sedan boskillnad beviljats, skall bodelning äga rum, och skall vad därvid tillfaller make vara hans enskilda egendom.

</section>
<section id="kap9.5" class="paragraf">

#### 5 §

Till dess bodelning sker, äge vardera maken, såvitt ej av stadgandet i [6 §](#kap9.6) annat föranledes, fortfarande råda över det giftorättsgods, som tillhörde honom, då boskillnadsansökningen gjordes; och vare maken pliktig att vid bodelningen avgiva redovisning för sin förvaltning av godset och den avkastning, som därav fallit.

</section>
<section id="kap9.6" class="paragraf">

#### 6 §

Är boskillnad sökt, och har, då ansökningen gjorts allenast av ena maken, skälig anledning därtill visats, skall, såvida endera maken det äskar och det finnes erforderligt till betryggande av hans rätt, giftorättsgods, varöver andra maken enligt [5 §](#kap9.5) äger råda, till värde motsvarande vad av nämnda gods kan antagas vid bodelningen tillkomma den förre, sättas under särskild vård och förvaltning, till dess boskillnadsansökningen prövats och, om den bifalles, bodelning skett eller ock boskillnadsansökningen förfallit; dock må sådant avskiljande ej mot andra makens bestridande äga rum, såvida han ställer säkerhet, som av rätten godkännes, för vad av godset bör vid bodelningen tillkomma sökanden. Har boskillnad beviljats, äge en var av makarna, enligt vad nu är sagt, påkalla, att giftorättsgods, varöver andra maken äger råda, sättes under särskild vård och förvaltning, till dess bodelning skett.

Vid meddelande av förordnande, som i första stycket sägs, må jämväl givas närmare bestämmelser om användande av godset eller dess avkastning för familjens underhåll eller eljest till nödiga utgifter.

</section>
<section id="kap9.7" class="paragraf">

#### 7 §

Giftorättsgods, varöver make enligt [5 §](#kap9.5) äger råda, må utan hinder av ansökan om boskillnad eller dom därå utmätas för hans gäld. Är sådant gods enligt [6 §](#kap9.6) satt under särskild vård och förvaltning, må det dock ej utmätas för hans gäld, såvida ej jämväl andra maken svarar för gälden eller godset på grund av inteckning eller eljest särskilt häftar därför.

</section>
<section id="kap9.8" class="paragraf">

#### 8 §

Avträdes, innan bodelning ägt rum, makes egendom till konkurs, eller har bodelning i anledning av makes konkurs återgått, stånde det giftorättsgods, varöver maken enligt [5 §](#kap9.5) äger råda, under konkursboets förvaltning, till dess genom bodelning blivit bestämt vad som skall tillfalla maken; och vare emellertid konkursboet oförhindrat försälja egendomen, om det finnes erforderligt.

Förordnande, varom i [6 §](#kap9.6) sägs, vare, då konkurs inträffar, förfallet.

</section>
<section id="kap9.9" class="paragraf">

#### 9 §

Har ej under boskillnadsmålet uppteckning skett av vardera makens tillgångar och skulder, sådana de voro, när ansökningen om boskillnad gjordes, skall, sedan boskillnad beviljats, sådan uppteckning förrättas. Bouppteckning skall av makarna med edsförpliktelse underskrivas och en avskrift därav till rätten ingivas.

Har avskrift av bouppteckning ej inkommit inom tre månader, från det boskillnadsdomen gavs, förordne rätten lämplig person att verkställa uppteckningen; och åligge det make att under edsförpliktelse redligen uppgiva sina tillgångar och skulder. Förrättningsmannen har att till rätten översända en avskrift av bouppteckningen.

Är boskillnad sökt och har, då ansökningen gjorts allenast av ena maken, skälig anledning därtill visats, skall rätten, om ena maken det äskar, meddela förordnande om boupptecknings förrättande, efter vad förut i denna paragraf är sagt; och åligge det förrättningsmannen att tillställa vardera maken ett exemplar av bouppteckningen ävensom att till rätten insända en avskrift därav med underrättelse om dagen, då makarna erhållit bouppteckningen.

Make, som underlåter att lämna uppgift till bouppteckning, må av rätten vid vite därtill hållas.

Riktigheten av upprättad bouppteckning vare make pliktig att med ed inför rätten fästa, om det yrkas av andra maken eller av borgenär, vilkens fordran tillkommit före bodelningen. Lag ([1969:798](https://selex.se/eli/sfs/1969/798)).

</section>

</section>
<section id="kap10" class="kapitel">

## 10 kap. upphävt genom lag (1973:645).

</section>
<section id="kap11" class="kapitel">

## 11 kap. Om äktenskapsskillnad

<section id="kap11.1" class="paragraf">

#### 1 §

Är makarna ense om att äktenskapet skall upplösas, har de rätt till äktenskapsskillnad. Äktenskapsskillnaden skall föregås av betänketid, om makarna begär det eller om make varaktigt bor tillsammans med eget barn under sexton år som står under den makens vårdnad. Lag ([1978:854](https://selex.se/eli/sfs/1978/854)).

</section>
<section id="kap11.2" class="paragraf">

#### 2 §

Vill endast en av makarna att äktenskapet skall upplösas, har han rätt till äktenskapsskillnad efter betänketid. Lag ([1973:645](https://selex.se/eli/sfs/1973/645)).

</section>
<section id="kap11.3" class="paragraf">

#### 3 §

Betänketid inledes när makarna gemensamt ansöker om äktenskapsskillnad eller när makes yrkande om äktenskapsskillnad delges andra maken. Har betänketid löpt under minst sex månader, meddelas dom på äktenskapsskillnad, om make framställer särskilt yrkande därom. Har sådant yrkande ej framställts inom ett år från betänketidens början, är frågan om äktenskapsskillnad förfallen. Avvisas talan om äktenskapsskillnad eller avskrives mål därom, upphör betänketiden. Lag ([1973:645](https://selex.se/eli/sfs/1973/645)).

</section>
<section id="kap11.4" class="paragraf">

#### 4 §

Lever makar åtskilda sedan minst två år, har vardera maken rätt till äktenskapsskillnad utan föregående betänketid. Lag ([1973:645](https://selex.se/eli/sfs/1973/645)).

</section>
<section id="kap11.5" class="paragraf">

#### 5 §

Har äktenskap ingåtts i strid mot 2 kap. [3 §](#kap2.3) första stycket, har make rätt till äktenskapsskillnad utan föregående betänketid. Detsamma gäller, om äktenskapet ingåtts i strid mot 2 kap. [4 §](#kap2.4) och det tidigare äktenskapet ej blivit upplöst.

Föreligger tvegifte, har make i det tidigare äktenskapet rätt att få detta upplöst genom äktenskapsskillnad utan föregående betänketid.

I fall som avses i första stycket kan talan om äktenskapsskillnad föras även av åklagare. Lag ([1973:645](https://selex.se/eli/sfs/1973/645)).

</section>
<section id="kap11.6" class="paragraf">

#### 6 §

Egendom, som make förvärvar efter det att talan om äktenskapsskillnad väckts, skall vara hans enskilda, om det dömes till äktenskapsskillnad eller make avlider under tid då målet är anhängigt, utan att frågan om äktenskapsskillnad förfallit enligt [3 §](#kap11.3). Detsamma gäller, om det dömes till boskillnad på talan som väckts under tid som nu sagts. Lag ([1973:645](https://selex.se/eli/sfs/1973/645)).

</section>
<section id="kap11.7" class="paragraf">

#### 7 §

Dömes till äktenskapsskillnad, skall bodelning äga rum. Lag ([1973:645](https://selex.se/eli/sfs/1973/645)).

</section>
<section id="kap11.8" class="paragraf">

#### 8 §

Till dess bodelning sker råder vardera maken över sitt giftorättsgods, om ej annat följer av [9 §](#kap11.9). Make skall vid bodelningen redovisa för sin förvaltning av egendomen och dess avkastning. Lag ([1973:645](https://selex.se/eli/sfs/1973/645)).

</section>
<section id="kap11.9" class="paragraf">

#### 9 §

Har talan om äktenskapsskillnad väckts skall, om ena maken yrkar det och det behövs för att säkerställa hans rätt, så mycket av andra makens giftorättsgods sättas under särskild vård och förvaltning som motsvarar vad den förre kan antagas vid bodelningen få av detta gods. Mot makes bestridande får hans giftorättsgods ej sättas under särskild vård och förvaltning, om han ställer godtagbar säkerhet för vad som sålunda kan antagas tillkomma sökanden vid bodelningen.

I samband med förordnande enligt första stycket kan rätten meddela närmare bestämmelser om användning av godset eller dess avkastning till nödvändiga utgifter.

Förordnande enligt första stycket gäller till dess bodelning skett eller talan om äktenskapsskillnad avskrivits eller fråga därom förfallit enligt [3 §](#kap11.3). Lag ([1973:645](https://selex.se/eli/sfs/1973/645)).

</section>
<section id="kap11.10" class="paragraf">

#### 10 §

Giftorättsgods varöver make råder får utmätas för hans gäld utan hinder av talan om äktenskapsskillnad eller dom därå. Är sådan egendom enligt [9 §](#kap11.9) satt under särskild vård och förvaltning, får den dock utmätas för makens gäld endast om också andra maken svarar för gälden eller egendomen på grund av panträtt eller eljest särskilt häftar därför. Lag ([1973:645](https://selex.se/eli/sfs/1973/645)).

</section>
<section id="kap11.11" class="paragraf">

#### 11 §

Avträdes makes egendom till konkurs innan bodelning ägt rum eller har bodelning återgått i anledning av makes konkurs, skall det giftorättsgods varöver maken råder stå under konkursboets förvaltning till dess genom bodelning blivit bestämt vad som skall tillfalla maken. Konkursboet får sälja egendomen, om det behövs.

Förordnande enligt [9 §](#kap11.9) förfaller när konkurs inträffar. Lag ([1973:645](https://selex.se/eli/sfs/1973/645)).

</section>
<section id="kap11.12" class="paragraf">

#### 12 §

När talan om äktenskapsskillnad väckts skall rätten, om någon av makarna yrkar det, förordna lämplig person att uppteckna vardera makens tillgångar och skulder, sådana de var när talan väcktes. Dömes till äktenskapsskillnad och har bouppteckning ej verkställts, skall sådant förordnande meddelas även på yrkande av borgenär vars fordran tillkommit före bodelningen.

Make skall vid bouppteckningen under edsförpliktelse redligen uppge sina tillgångar och skulder. Om make underlåter att lämna sådan uppgift, kan rätten förelägga honom vid vite att fullgöra sin skyldighet. Förrättningsmannen skall insända avskrift av bouppteckningen till rätten.

Make skall inför rätten beediga upprättad bouppteckning, om det yrkas av andra maken eller av borgenär vars fordran tillkommit före bodelningen. Lag ([1973:645](https://selex.se/eli/sfs/1973/645)).

</section>
<section id="kap11.13" class="paragraf">

#### 13 §

Bestämmelserna i 7-[12 §](#kap11.12)§ äger ej tillämpning, om till följd av äktenskapsförord eller boskillnad ingendera maken har giftorättsgods. Lag ([1973:645](https://selex.se/eli/sfs/1973/645)).

</section>
<section id="kap11.14" class="paragraf">

#### 14 §

Efter äktenskapsskillnad svarar varje make för sin försörjning.

Är make under en övergångstid i behov av bidrag till sitt underhåll, har maken rätt att få underhållsbidrag av den andra maken efter vad som är skäligt med hänsyn till den makens förmåga och övriga omständigheter.

Har make svårigheter att försörja sig själv efter upplösning av ett långvarigt äktenskap eller finns det synnerliga skäl har maken rätt till underhållsbidrag för längre tid än som anges i andra stycket. Lag ([1978:854](https://selex.se/eli/sfs/1978/854)).

</section>
<section id="kap11.14a" class="paragraf">

#### 14 a §

Underhållsbidrag efter äktenskapsskillnad utges fortlöpande. Om det finns särskilda skäl kan rätten dock bestämma att bidraget skall erläggas med ett engångsbelopp.

Bestämmelserna i 5 kap. 7 och [8 §](#kap11.8)§ skall tillämpas även i fråga om underhåll efter äktenskapsskillnad.

</section>
<section id="kap11.15" class="paragraf">

#### 15 §

Bestämmelserna i 5 kap. [9 §](#kap5.9) om jämkning tillämpas även i fråga om underhåll efter äktenskapsskillnad. Endast om synnerliga skäl föreligger får dock på grund av ändring i förhållandena underhållsbidrag höjas utöver det högsta belopp till vilket bidraget tidigare har varit bestämt. Dom eller avtal om underhållsbidrag i form av ett engångsbelopp får ej mot parts bestridande jämkas på grund av ändring i förhållandena. Lag ([1978:854](https://selex.se/eli/sfs/1978/854)).

</section>
<section id="kap11.16" class="paragraf">

#### 16 §

Är avtal, som makar med avseende på förestående äktenskapsskillnad träffat om bodelning eller vad som har samband därmed, uppenbart obilligt för ena maken, skall det på den makens talan jämkas av rätten. Har talan ej väckts inom ett år från det äktenskapsskillnaden meddelades, är rätten till talan förlorad. Lag ([1978:854](https://selex.se/eli/sfs/1978/854)).

17-[30 §](#kap11.30)§ har upphört att gälla genom lag ([1973:645](https://selex.se/eli/sfs/1973/645)).

</section>
<section id="kap11.31" class="paragraf">

#### 31 §

har upphört att gälla genom lag ([1963:522](https://selex.se/eli/sfs/1963/522)).

</section>

</section>
<section id="kap12" class="kapitel">

## 12 kap. Vissa bestämmelser med avseende å äktenskaps upplösning genom makes död

<section id="kap12.1" class="paragraf">

#### 1 §

Då make dött, skall bodelning ske, såvida ej till följd av äktenskapsförord eller boskillnad ingendera maken vid dödsfallet hade giftorättsgods. Lag ([1973:645](https://selex.se/eli/sfs/1973/645)).

</section>
<section id="kap12.2" class="paragraf">

#### 2 §

Mot någon dödsbodelägares bestridande får bodelning ej äga rum innan alla kända skulder för vilka den döde svarade har betalts eller medel till deras betalning har satts under särskild vård. Har den dödes egendom blivit avträdd till konkurs, får bodelning alltid äga rum utan hinder av någon delägares bestridande. Lag ([1981:360](https://selex.se/eli/sfs/1981/360)).

</section>
<section id="kap12.3" class="paragraf">

#### 3 §

Till dess bodelning sker, tage efterlevande maken del i förvaltningen av den dödes egendom efter vad i ärvdabalken sägs.

</section>
<section id="kap12.4" class="paragraf">

#### 4 §

Efterlevande make äge, såvitt ej av stadgandet i [5 §](#kap12.5) annat föranledes, fortfarande råda över det giftorättsgods, som tillhörde honom vid dödsfallet; och vare maken pliktig att vid bodelningen avgiva redovisning för sin förvaltning av godset och den avkastning, som därav fallit.

</section>
<section id="kap12.5" class="paragraf">

#### 5 §

Om det finnes erforderligt till betryggande av arvingars och universella testamentstagares rätt, skall giftorättsgods, varöver efterlevande maken enligt [4 §](#kap12.4) äger råda, till värde motsvarande vad av nämnda gods kan antagas vid bodelningen tillkomma dem, sättas under särskild vård och förvaltning, till dess bodelning skett; dock må sådant avskiljande ej mot efterlevande makens bestridande äga rum, såvida han ställer säkerhet, som av rätten godkännes.

Vid meddelande av förordnande, som i första stycket sägs, må jämväl givas närmare bestämmelser om användande av godset eller dess avkastning för efterlevande makens och barnens underhåll eller eljest till nödiga utgifter. Lag ([1933:316](https://selex.se/eli/sfs/1933/316)).

</section>
<section id="kap12.6" class="paragraf">

#### 6 §

Giftorättsgods, varöver efterlevande make enligt [4 §](#kap12.4) äger råda, må utan hinder av andra makens död utmätas för den förres gäld. Är sådant gods enligt [5 §](#kap12.5) satt under särskild vård och förvaltning, må det dock ej utmätas för efterlevande makens gäld, såvida ej jämväl den döde svarade för gälden eller godset på grund av inteckning eller eljest särskilt häftar därför.

</section>
<section id="kap12.7" class="paragraf">

#### 7 §

Avträdes, innan bodelning ägt rum, endera makens egendom till konkurs, eller har bodelning i anledning av sådan konkurs återgått, stånde det giftorättsgods, som vid tiden för dödsfallet tillhörde gäldenären, under konkursboets förvaltning, till dess genom bodelning blivit bestämt vad som skall tillfalla konkursboet; och vare emellertid konkursboet oförhind rat försälja egendomen, om det finnes erforderligt.

Förordnande, varom i [5 §](#kap12.5) sägs, vare, då konkurs inträffar, förfallet.

</section>

</section>
<section id="kap13" class="kapitel">

## 13 kap. Om bodelning

<section id="kap13.1" class="paragraf">

#### 1 §

Bodelning i anledning av boskillnad, äktenskapsskillnad eller ena makens död skall förrättas med iakttagande av bestämmelserna i detta kapitel; och skall vid bodelningen vad som finnes stadgat om arvskiftes form, förordnande av särskild skiftesman samt dennes eller boutredningsmans befattning med skifte äga motsvarande tillämpning.

Vad i detta kapitel sägs om make skall, när make är död, tillämpas beträffande hans arvingar och universella testamentstagare, såvida ej annorlunda stadgas. Lag ([1973:645](https://selex.se/eli/sfs/1973/645)).

</section>
<section id="kap13.2" class="paragraf">

#### 2 §

Häftar make för gäld, som tillkommit innan ansökan om boskillnad eller äktenskapsskillnad blivit gjord eller, om bodelningen äger rum till följd av ena makens död, före dödsfallet, skall av den gäldbundne makens giftorättsgods tilläggas honom egendom till täckning av gälden eller, om bägge makarna häftar för denna, av den del av gälden som makarna emellan belöper på honom. Var, när ansökan om boskillnad gjordes eller dödsfallet inträffade, talan om äktenskapsskillnad anhängig utan att frågan därom förfallit enligt 11 kap. [3 §](#kap11.3), täckes dock endast gäld som tillkommit före ansökningen om äktenskapsskillnad.

Är gälden gjord före äktenskapets ingående, och häftade, då äktenskapet ingicks, enskild egendom eller egendom, som i 6 kap. [1 §](#kap6.1) andra stycket avses, och som ej skall ingå i bodelningen, på grund av panträtt eller eljest särskilt för gälden, eller har maken under äktenskapet ådragit sig gälden genom vanvård av sina ekonomiska angelägenheter eller genom annat otillbörligt förfarande eller till förvärv eller förkovran av egendom, som nyss är sagd, skall tilldelning, varom i första stycket stadgas, äga rum allenast för den del av gälden, för vilken betalning ej kan erhållas ur sådan egendom. Lag ([1973:645](https://selex.se/eli/sfs/1973/645)).

</section>
<section id="kap13.3" class="paragraf">

#### 3 §

Sedan tilldelning för gäld ägt rum, enligt vad i [2 §](#kap13.2) sägs, skall återstoden av makarnas giftorättsgods delas lika mellan dem, såvida ej annat föranledes av vad i 6 kap. [7 §](#kap6.7) eller här nedan i 4-[12 a §](#kap13.12a)§ sägs. Lag ([1973:645](https://selex.se/eli/sfs/1973/645)).

</section>
<section id="kap13.4" class="paragraf">

#### 4 §

Vardera maken eller, om ena maken är död, den efterlevande äge från delningen undantaga honom tillhöriga kläder och andra föremål, som tjäna uteslutande till hans personliga bruk, dock ej till högre värde än med hänsyn till makarnas villkor kan anses skäligt.

</section>
<section id="kap13.5" class="paragraf">

#### 5 §

Varder giftorättsgods tillagt ena maken till täckning av gäld, som i [2 §](#kap13.2) andra stycket sägs, äge andra maken erhålla vederlag därför av makarnas giftorättsgods.

</section>
<section id="kap13.6" class="paragraf">

#### 6 §

Har make genom vanvård av sina ekonomiska angelägenheter, genom missbruk av rätten att råda över sitt giftorättsgods eller genom annat otillbörligt förfarande vållat, att detta väsentligen minskats, äge andra maken erhålla vederlag därför av makarnas giftorättsgods. Räcker det ej till, och har den vederlagsskyldige enskild egendom, gånge för hälften av vad som brister vederlag ut av den enskilda egendom, som ej erfordras för täckning av gäld.

</section>
<section id="kap13.7" class="paragraf">

#### 7 §

Rätt till vederlag, som i [6 §](#kap13.6) sägs, tillkomme ock make, om andra maken använt sitt giftorättsgods till förvärv eller förkovran av sin enskilda egendom eller av egendom, som i 6 kap. [1 §](#kap6.1) andra stycket avses, och som ej skall ingå i bodelningen, eller till betalning av sådan före äktenskapets ingående gjord gäld, som i [2 §](#kap13.2) andra stycket omförmäles.

</section>
<section id="kap13.8" class="paragraf">

#### 8 §

Make, som använt sin enskilda egendom till förkovran av sitt giftorättsgods, njute vederlag av detta.

</section>
<section id="kap13.9" class="paragraf">

#### 9 §

Har make tillkommande vederlag ej kunnat till fullo utgå, äge han ej för bristen fordran hos andra maken.

</section>
<section id="kap13.10" class="paragraf">

#### 10 §

Till betalning förfallet underhållsbidrag, som make jämlikt 11 kap. [14 a §](#kap11.14a) första stycket har att en gång för alla utge till andra maken, skall vid bodelningen utgå av vad därvid tillkommer andra maken utöver egendom till täckning av denne åvilande gäld. Lag ([1978:854](https://selex.se/eli/sfs/1978/854)).

</section>
<section id="kap13.11" class="paragraf">

#### 11 §

Häfta makarna, en för bägge och bägge för en, för gäld, som i [2 §](#kap13.2) avses, äge en var av dem fordra, att den andre betalar så stor del av gälden, som makarna emellan belöper på denne, eller ock ställer maken säkerhet för betalningen. Sker det ej, skall, om den som framställt yrkandet påfordrar det och ställer säkerhet för gäldens betalning, egendom till täckning av nämnda del av gälden tilldelas honom av vad vid bodelningen tillkommer andra maken utöver egendom till täckning av annan gäld; och vare den förre makarna emellan ensam ansvarig för gäldens betalning.

</section>
<section id="kap13.11a" class="paragraf">

#### 11 a §

Då vid makes död förskott å arv, som givits av endera makens giftorättsgods, skall avräknas å arvet efter den döde, skall vid bodelningen å den  lott, som tillkommer den dödes arvingar, avräkning ske för förskottet eller, om det ej kan till fullo avräknas å arvet, för vad därå kan avräknas av förskottet. I fall, varom nu är sagt, skall, sedan tilldelning för gäld ägt rum, återstoden av förskottsgivarens giftorättsgods före delningen ökas med ett belopp, motsvarande vad sålunda skall avräknas vid bodelningen.

</section>
<section id="kap13.12" class="paragraf">

#### 12 §

Sker bodelning i anledning av makes död, och är den egendom, som därvid tillkommer efterlevande maken, ringa, äge han av makarnas giftorättsgods uttaga nödigt bohag ävensom arbetsredskap och andra lösören, som erfordras till fortsättande av hans näring, även om därigenom arvingarnas lott skulle lida inskränkning.

Efterlevande maken äge av giftorättsgodset, såvitt det räcker, städse bekomma egendom till så stort värde, att den jämte egendom, som må enskilt tillhöra honom, motsvarar fyra gånger det vid tiden för dödsfallet gällande basbeloppet enligt lagen den 25 maj 1962 (nr 381) om allmän försäkring.

Vad i andra stycket sägs äge dock ej tillämpning, om den avlidne efterlämnar barn under sexton år som ej jämväl är efterlevande makens barn. Lag ([1969:614](https://selex.se/eli/sfs/1969/614)).

</section>
<section id="kap13.12a" class="paragraf">

#### 12 a §

Om vid bodelning på grund av äktenskapsskillnad delning enligt vad förut stadgats skulle framstå som uppenbart obillig med hänsyn till makarnas ekonomiska förhållanden och den tid äktenskapet varat, skall delning i stället ske efter annan grund som finnes skälig. På grund av denna bestämmelse kan make dock ej erhålla mera än vad som svarar mot hans giftorättsgods. Lag ([1952:333](https://selex.se/eli/sfs/1952/333)).

</section>
<section id="kap13.13" class="paragraf">

#### 13 §

Vid lotternas utläggning äge vardera maken eller, om endera är död, den efterlevande på sin lott bekomma arbetsredskap och andra lösören, som erfordras till fortsättande av hans näring. Därefter vare en var av makarna berättigade att på sin lott erhålla den till hans giftorättsgods hörande egendom han önskar. Fastighet, som tillhör ena makens giftorättsgods, så ock annan till ena makens giftorättsgods hörande egendom, som det av särskild anledning kan vara av intresse för honom att behålla, vare han, även om egendomen i värde överstiger vad på hans lott belöper, berättigad bekomma, om han lämnar penningar till fyllnad av andra makens lott.

Skall ena makens enskilda egendom gå i betalning för vederlag, som i 6 eller [7 §](#kap13.7) sägs, gånge vederlaget ut i egendom, som maken själv äger anvisa.

Rätt, varom i första stycket sista punkten sägs, tillkomme, när make är död, ej andra arvingar än bröstarvingar; och njute de sådan rätt allenast beträffande fastighet, som maken förvärvat från någon med vilken han varit släkt i rätt uppstigande led eller från sådan anförvants dödsbo. Lag ([1971:871](https://selex.se/eli/sfs/1971/871)).

</section>
<section id="kap13.13a" class="paragraf">

#### 13 a §

Har vid bodelning fastighet delats så, att makarna fått skilda andelar utan att villkor om utbrytning uppställts i den över bodelningen upprättade handlingen, innehava makarna fastigheten under samäganderätt.

I den mån bodelning eljest innebär, att del av fastighet kommer i särskild ägares hand, är den ogiltig.

</section>
<section id="kap13.13b" class="paragraf">

#### 13 b §

Föreligger tvegifte och dör den omgifte, skall rätt till ersättning, pension eller annan ekonomisk förmån, som är tillagd efterlevande make, anses tillkomma maken i första giftet, om ej annat framgår av omständigheterna.

</section>
<section id="kap13.14" class="paragraf">

#### 14 §

Har vid bodelningen make eftergivit vad enligt bestämmelserna i detta kap. tillkommer honom, och kan gäld, som uppstått före bodelningen, ej betalas av honom, svare andra maken för vad som brister intill värdet av vad han för mycket bekommit, såvida han ej kan visa, att hans make efter bodelningen hade kvar egendom, som uppenbarligen motsvarade honom då åvilande gäld. Har den make, som gjort eftergiften, blivit försatt i konkurs eller vid utmätning funnits sakna tillgång att betala sin gäld eller, om han är köpman, inställt sina betalningar, eller finnes han eljest vara på sådant obestånd, att det måste antagas, att gäld, som i första punkten avses, ej varder rätteligen gulden, svare andra maken för gälden intill det värde, som i nämnda punkt sägs, även om det ej är utrett vad som brister hos den förre.

Är bodelning förrättad mellan ena maken och den andres arvingar, och hava arvingarna bekommit för mycket, svare de, en för alla och alla för en, för betalningsskyldighet, som i första stycket sägs.

Vad i denna paragraf är stadgat skall, när bodelning äger rum i anledning av ena makens död, ej tillämpas i fråga om gäld, för vilken den döde häftade.

</section>
<section id="kap13.15" class="paragraf">

#### 15 §

Då bodelning skett, äge make ingiva den däröver upprättade handlingen till rätten; och skall anmälan om ingivandet och dagen därför ofördröjligen göras till äktenskapsregistret samt kungörelse införas i Post- och Inrikes Tidningar och ortstidning. Om återgång av bodelning vid konkurs eller med anledning av förhandling om offentligt ackord eller vid egendoms avträdande till förvaltning av boutredningsman finnas bestämmelser i konkurslagen ([1921:225](https://selex.se/eli/sfs/1921/225)) och ackordslagen ([1970:847](https://selex.se/eli/sfs/1970/847)) samt i ärvdabalken. Lag ([1977:655](https://selex.se/eli/sfs/1977/655)).

</section>

</section>
<section id="kap14" class="kapitel">

## 14 kap. har upphört att gälla genom lag (1973:645).

</section>
<section id="kap15" class="kapitel">

## 15 kap. Vissa bestämmelser om rättegången

<section id="kap15.äktenskapsmål">

### Äktenskapsmål

<section id="kap15.1" class="paragraf">

#### 1 §

Äktenskapsmål är mål om äktenskapsskillnad och mål däri tvisten är, huruvida man och kvinna är förenade i äktenskap med varandra. Lag ([1973:645](https://selex.se/eli/sfs/1973/645)).

</section>
<section id="kap15.2" class="paragraf">

#### 2 §

Fråga, huruvida man och kvinna äro i äktenskap förenade med varandra, må ej bliva föremål för särskild rättegång annorledes än såsom tvist dem emellan men må eljest komma under prövning, när helst någons rätt är av frågan beroende.

</section>
<section id="kap15.3" class="paragraf" selex:status="upphavd" selex:upphavd="true">

#### 3 §

upphävd genom lag ([1974:1040](https://selex.se/eli/sfs/1974/1040)).

</section>
<section id="kap15.4" class="paragraf">

#### 4 §

Äktenskapsmål instämmes till tingsrätten i den ort där mannen eller kvinnan har sitt hemvist. Har ingendera hemvist inom riket, upptages målet av Stockholms tingsrätt. Vill båda makarna erhålla äktenskapsskillnad, kan de dock anhängiggöra frågan därom genom ansökan.

Är fråga om äktenskapsskillnad behörigen anhängiggjord, kan make utan särskild stämning i äktenskapsmålet framställa yrkanden i frågor som har samband med äktenskapsskillnaden såsom angående underhållsbidrag, sammanlevnadens hävande och rätt att sitta kvar i hemmet. Lag ([1973:645](https://selex.se/eli/sfs/1973/645)).

</section>
<section id="kap15.5" class="paragraf">

#### 5 §

Sedan fråga om äktenskapsskillnad anhängiggjorts, skall rätten så snart lämpligen kan ske pröva huruvida dom på äktenskapsskillnad kan meddelas genast. Behövs betänketid, skall rätten i beslut meddela att betänketid löper och ge besked om målets fortsatta handläggning. Lag ([1973:645](https://selex.se/eli/sfs/1973/645)).

</section>
<section id="kap15.6" class="paragraf">

#### 6 §

har upphört att gälla genom lag ([1980:158](https://selex.se/eli/sfs/1980/158)).

</section>
<section id="kap15.7" class="paragraf">

#### 7 §

Sådant särskilt yrkande om äktenskapsskillnad som avses i 11 kap. [3 §](#kap11.3) skall framställas muntligen inför rätten eller skriftligen. Rätten skall bereda andra maken tillfälle att yttra sig över yrkandet.

Återkallar make talan om äktenskapsskillnad sedan betänketid börjat löpa, skall målet likväl prövas, om andra maken yrkar det.

Dom på äktenskapsskillnad på yrkande av make samt beträffande därmed sammanhängande frågor, om vilka makarna är ense, får meddelas utan huvudförhandling. Lag ([1946:822](https://selex.se/eli/sfs/1946/822)).

8-[10 §](#kap15.10)§ har upphört att gälla genom lag ([1973:645](https://selex.se/eli/sfs/1973/645)).

</section>
<section id="kap15.11" class="paragraf">

#### 11 §

I mål om äktenskapsskillnad skall rätten, på yrkande av endera maken, för tiden intill dess laga kraft ägande dom föreligger förordna om sammanlevnadens hävande och om förbud för makarna vid vite av fängelse i högst ett år eller böter att besöka varandra. Rätten kan också för samma tid förordna efter vad som finnes skäligt om bidrag av ena maken till den andras underhåll.

Vid förordnande om sammanlevnadens hävande kan rätten bestämma, vilken av makarna som skall få sitta kvar i hemmet. Dömes till äktenskapsskillnad, skall sådan bestämmelse gälla till dess bodelning sker. Make som berättigats att sitta kvar i hemmet får inneha och nyttja de andra maken tillhöriga lösören som ingår i bohaget, såvida ej rätten beträffande viss egendom förordnar annorlunda. Om den nyttjanderätt som sålunda kan tillkomma make gäller vad i 5 kap. [11 §](#kap5.11) sägs.

Förordnande enligt första eller andra stycket får meddelas utan huvudförhandling. Innan förordnande meddelas, skall tillfälle att yttra sig över yrkandet beredas andra maken. Har förordnande meddelats, skall rätten när målet avgöres pröva, om åtgärden skall bestå. Förordnande om sammanlevnadens hävande och om besöksförbud skall bestå, om make begär det.

Beslut enligt denna paragraf skall verkställas lika med laga kraft ägande dom men kan när som helst återkallas av rätten. Beslut om sammanlevnadens hävande och om besöksförbud får dock ej återkallas, om make motsätter sig det. Lag ([1978:854](https://selex.se/eli/sfs/1978/854)).

</section>
<section id="kap15.12" class="paragraf">

#### 12 §

Har frågan om äktenskapsskillnad förfallit enligt 11 kap. [3 §](#kap11.3), skall målet avskrivas och vardera parten bära sin rättegångskostnad. Lag ([1973:645](https://selex.se/eli/sfs/1973/645)).

</section>
<section id="kap15.13" class="paragraf" selex:status="upphavd" selex:upphavd="true">

#### 13 §

upphävd genom lag ([1950:30](https://selex.se/eli/sfs/1950/30)).

</section>
<section id="kap15.14" class="paragraf" selex:status="upphavd" selex:upphavd="true">

#### 14 §

upphävd genom lag ([1973:645](https://selex.se/eli/sfs/1973/645)).

</section>

</section>
<section id="kap15.boskillnadsmål">

### Boskillnadsmål

<section id="kap15.15" class="paragraf">

#### 15 §

Boskillnad sökes skriftligen hos den rätt, där mannen bör svara i tvistemål i allmänhet eller, om mannen ej är skyldig att i mål, som nyss sagts, svara vid svensk domstol, hos den rätt, där hustrun bör svara i sådana mål. Finnes ej behörig domstol, enligt vad nu är sagt, varde målet upptaget av Stockholms tingsrätt. Lag ([1969:798](https://selex.se/eli/sfs/1969/798)).

</section>
<section id="kap15.16" class="paragraf">

#### 16 §

Finner rätten, att ansökning om boskillnad ej kan upptagas på den grund att den är ställd till orätt domstol eller av annan orsak, varde beslut därom tecknat å ansökningen. Lag ([1969:798](https://selex.se/eli/sfs/1969/798)).

</section>
<section id="kap15.17" class="paragraf">

#### 17 §

Är ansökning gjord av bägge makarna, och möter ej hinder för dess upptagande, meddele rätten genast beslut om boskillnaden, såvida ej an stånd därmed enligt [20 §](#kap15.20) skall äga rum. Lag ([1969:798](https://selex.se/eli/sfs/1969/798)).

</section>
<section id="kap15.18" class="paragraf">

#### 18 §

Är ansökning om boskillnad gjord allenast av endera maken, skall föreläggande meddelas andra maken att inom viss tid inkomma med skriftligt svaromål. Föreläggandet skall jämte ansökningen delgivas andra maken på sätt om stämning är stadgat.

Medgiver andra maken ansökningen eller är hans bo avträtt till konkurs, skall, såvida ej anstånd enligt [20 §](#kap15.20) skall äga rum, beslut genast meddelas om boskillnaden. I annat fall skall förberedelsen fortsättas eller, om fortsatt förberedelse ej erfordras, målet omedelbart utsättas till huvudförhandling. Lag ([1946:822](https://selex.se/eli/sfs/1946/822)).

</section>
<section id="kap15.19" class="paragraf">

#### 19 §

Angående föreläggande för part och parts utevaro i boskillnadsmål äge vad i rättegångsbalken är stadgat om mål, vari förlikning ej är tillåten, motsvarande tillämpning. Lag ([1946:822](https://selex.se/eli/sfs/1946/822)).

</section>
<section id="kap15.20" class="paragraf">

#### 20 §

Har make, som sökt boskillnad, innan ansökningen beviljats, påkallat upprättande av bouppteckning, efter vad i 9 kap. [9 §](#kap9.9) sägs, och har sökanden tillika begärt anstånd med boskillnadens beviljande, till dess han fått taga del av bouppteckningen, må boskillnadsansökningen ej bifallas, förrän en månad förflutit från det bouppteckningen tillställts makarna, såvida ej sökanden dessförinnan fullföljer ansökningen.

</section>
<section id="kap15.21" class="paragraf">

#### 21 §

När ansökning om boskillnad inkommit, så ock då boskillnad blivit beviljad, skall genom rättens försorg kungörelse därom införas i Post- och Inrikes Tidningar och i ortstidning ävensom underrättelse insändas till äktenskapsregistret. Lag ([1977:655](https://selex.se/eli/sfs/1977/655)).

</section>
<section id="kap15.22" class="paragraf" selex:status="upphavd" selex:upphavd="true">

#### 22 §

upphävd genom lag ([1950:30](https://selex.se/eli/sfs/1950/30)).

</section>
<section id="kap15.23" class="paragraf" selex:status="upphavd" selex:upphavd="true">

#### 23 §

upphävd genom lag ([1973:645](https://selex.se/eli/sfs/1973/645)).

</section>

</section>
<section id="kap15.särskilda-bestämmelser-rörande">

### Särskilda bestämmelser rörande vissa andra mål

<section id="kap15.24" class="paragraf">

#### 24 §

Har make yrkat åläggande för andra maken att utgiva underhållsbidrag enligt 5 kap. 5 eller [6 §](#kap15.6) eller, efter det till äktenskapsskillnad blivit dömt, enligt 11 kap. [14 §](#kap11.14), eller har make påkallat jämkning i vad genom rättens beslut eller genom avtal blivit bestämt om sådant bidrag, kan rätten på yrkande för tiden intill dess laga kraft ägande dom föreligger förordna därom efter vad som finnes skäligt. Lag ([1978:854](https://selex.se/eli/sfs/1978/854)).

</section>
<section id="kap15.25" class="paragraf">

#### 25 §

Har make yrkat att enligt 5 kap. [11 §](#kap5.11) av andra maken till nyttjande erhålla nödiga lösören eller påkallat jämkning av avtal i sådan fråga, äge rätten, på yrkande, meddela förordnande därom för tiden intill dess laga kraft ägande dom föreligger. Lag ([1978:854](https://selex.se/eli/sfs/1978/854)).

</section>
<section id="kap15.26" class="paragraf">

#### 26 §

Förordnande, varom i 24 eller [25 §](#kap15.25) sägs, må meddelas utan huvudförhandling.

Innan förordnande meddelas, skall tillfälle beredas svaranden att yttra sig över ansökningen.

Har förordnande meddelats, pröve rätten, när målet avgöres, om åtgärden skall bestå. Lag ([1946:822](https://selex.se/eli/sfs/1946/822)).

</section>
<section id="kap15.27" class="paragraf">

#### 27 §

Förordnande, varom i 24 eller [25 §](#kap15.25) sägs, gånge i verkställighet lika med laga kraft ägande dom men kan när som helst av rätten återkallas. Lag ([1946:822](https://selex.se/eli/sfs/1946/822)).

</section>
<section id="kap15.28" class="paragraf">

#### 28 §

Vill make eller hans arvinge att egendom skall sättas under särskild vård och förvaltning efter vad som stadgas i 9 kap. [6 §](#kap9.6), 11 kap. [9 §](#kap11.9) eller 12 kap. [5 §](#kap12.5), skall han hos rätten söka förordnande därom. Sådant förordnande får, om sökanden begär det, meddelas att gälla till dess ärendet avgöres av rätten. Det kan även dessförinnan när som helst återkallas.

Innan förordnande, varom nu är sagt, meddelas, skall tillfälle beredas andra maken att yttra sig över ansökningen.

Förordnande gånge utan hinder av förd klagan i verkställighet, såvida ej förbud däremot kommer från hovrätten. Lag ([1946:822](https://selex.se/eli/sfs/1946/822)).

</section>

</section>
<section id="kap15.gemensamma-bestämmelser">

### Gemensamma bestämmelser

<section id="kap15.29" class="paragraf">

#### 29 §

I äktenskapsmål, boskillnadsmål, mål rörande bodelning och mål om underhåll som avses i denna balk skall underrätt vid handläggning, som enligt vad eljest är föreskrivet skall ske med tre eller fyra lagfarna domare, bestå av en lagfaren domare och tre nämndemän. Vad nu sagts gäller även annat mål som handläggs i samma rättegång.

Om det behövs med hänsyn till målets omfattning eller någon annan särskild omständighet, får fyra nämndemän sitta i rätten.

Om det inträffar förfall bland nämndemännen sedan huvudförhandling har påbörjats, är rätten domför med en lagfaren domare och två nämndemän. Lag ([1983:371](https://selex.se/eli/sfs/1983/371)).

</section>
<section id="kap15.30" class="paragraf">

#### 30 §

När nämndemän skall ingå i tingsrätten skall följande avvikelser gälla från vad som annars är föreskrivet om överläggning och omröstning i tvistemål.

Ordföranden skall vid överläggningen framställa saken och  vad lag stadgar därom.

Vid omröstning skall först ordföranden och därefter nämndemännen säga sin mening. Lag ([1983:371](https://selex.se/eli/sfs/1983/371)).

</section>
<section id="kap15.30a" class="paragraf">

#### 30 a §

Vid huvudförhandling i mål som avses i [29 §](#kap15.29) är hovrätt domför med tre lagfarna domare och två nämndemän. Flera än fyra lagfarna domare och tre nämndemän får inte delta. Om målet i tingsrätten har avgjorts utan nämndemän, är dock hovrätten domför även med enbart lagfarna domare enligt vad som sägs i [2 kap. 4 § första stycket rättegångsbalken](https://selex.se/eli/sfs/1942/740#kap2.4).

Vid handläggning som inte sker vid huvudförhandling är hovrätten domför, förutom enligt bestämmelserna i [2 kap. 4 § rättegångsbalken](https://selex.se/eli/sfs/1942/740#kap2.4), i sammansättning som anges i första stycket första och andra meningarna.

Om nämndemän deltar enligt första eller andra stycket i målets avgörande, skall vid överläggningen ordföranden eller, om målet har beretts av en annan lagfaren domare, denne framställa saken och vad lag stadgar därom. Vid omröstning skall gälla vad som är föreskrivet om omröstning i tvistemål. Nämndemännen skall dock säga sin mening sist. Lag ([1984:132](https://selex.se/eli/sfs/1984/132)).

</section>
<section id="kap15.31" class="paragraf">

#### 31 §

Vistas den, mot vilken talan enligt denna balk riktas, på okänd ort, skall hans rätt i saken bevakas av god man som sägs i [18 kap. föräldrabalken](https://selex.se/eli/sfs/1949/381). Detsamma gäller, om han vistas på känd ort utom riket men stämningen eller andra handlingar i målet ej kan delges honom eller han underlåter att ställa ombud för sig och särskilda skäl föreligger att förordna god man. Gode mannen skall samråda med part för vilken han förordnats i den mån det kan ske.

I fråga om ersättning till god man som avses i första stycket skall gälla vad i [10 kap. 13 § föräldrabalken](https://selex.se/eli/sfs/1949/381#kap10.13) stadgas angående ersättning åt rättegångsbiträde. Lag ([1978:854](https://selex.se/eli/sfs/1978/854)).

</section>
<section id="kap15.32" class="paragraf">

#### 32 §

Mot beslut, som av underrätt meddelats under rättegången i fråga, varom förmäles i 9 kap. 6 eller [9 §](#kap15.9), 11 kap. [12 §](#kap11.12) eller detta kap. 11, 24 eller [25 §](#kap15.25), skall talan föras särskilt.

Mot hovrättens beslut i fråga, som nu nämnts, må talan ej föras. Lag ([1973:645](https://selex.se/eli/sfs/1973/645)).

</section>

</section>

</section>
<section id="kap16" class="kapitel">

## 16 kap. Allmänna bestämmelser

<section id="kap16.1" class="paragraf">

#### 1 §

Då enligt denna balk tid skall räknas efter månad eller år, varde den dag för slutdag ansedd, som genom sitt tal i månaden motsvarar den, från vilken tidräkningen börjas. Finnes ej motsvarande dag i slutmånaden, varde den månadens sista dag ansedd för slutdag.

</section>
<section id="kap16.2" class="paragraf">

#### 2 §

Anteckningar om äktenskaps ingående och upplösning skola göras i kyrkoböckerna enligt de föreskrifter regeringen giver. Lag ([1975:845](https://selex.se/eli/sfs/1975/845)).

</section>
<section id="kap16.3" class="paragraf">

#### 3 §

Hos en för hela riket gemensam registreringsmyndighet skall föras äktenskapsregister för inskrivning av de uppgifter, vilka enligt denna balk skola anmälas för registrering, eller vilkas intagande i registret eljest varder föreskrivet.

</section>
<section id="kap16.4" class="paragraf" selex:status="upphavd" selex:upphavd="true">

#### 4 §

upphävd genom lag ([1933:41](https://selex.se/eli/sfs/1933/41)).

</section>
<section id="kap16.5" class="paragraf">

#### 5 §

Närmare föreskrifter om äktenskapsregistrets förande meddelas av regeringen. Lag ([1975:845](https://selex.se/eli/sfs/1975/845)).

</section>
<section id="kap16.6" class="paragraf">

#### 6 §

Om vissa internationella rättsförhållanden rörande äktenskap är särskilt stadgat.

</section>
<section id="kap16.övergångsbestämmelser">

### Övergångsbestämmelser

[1987:788](https://selex.se/eli/sfs/1987/788)

Ikraftträdande m. m.

<section id="kap16.1" class="paragraf">

#### 1 §

Äktenskapsbalken och denna lag träder i kraft den 1 januari 1988.

</section>
<section id="kap16.2" class="paragraf">

#### 2 §

Genom äktenskapsbalken upphävs, med den begränsning som följer av denna lag, giftermålsbalken i Sveriges rikes lag och lagen ([1959:157](https://selex.se/eli/sfs/1959/157)) med särskilda bestämmelser om makars gemensamma bostad.

</section>
<section id="kap16.3" class="paragraf">

#### 3 §

Om det i lag eller annan författning hänvisas till föreskrifter som har ersatts genom bestämmelser i äktenskapsbalken, skall i stället de nya bestämmelserna tillämpas.

</section>

</section>
<section id="kap16.tillämpning-av-övergångsbestäm">

### Tillämpning av övergångsbestämmelser till vissa lagar om ändring i giftermålsbalken

<section id="kap16.4" class="paragraf">

#### 4 §

Tredje stycket i övergångsbestämmelserna till lagen ([1970:999](https://selex.se/eli/sfs/1970/999)) om ändring i giftermålsbalken skall fortfarande gälla.

</section>
<section id="kap16.5" class="paragraf">

#### 5 §

Punkt 5 fjärde stycket i övergångsbestämmelserna till lagen ([1973:645](https://selex.se/eli/sfs/1973/645)) om ändring i giftermålsbalken skall fortfarande gälla, såvitt gäller verkan av hemskillnad.

</section>
<section id="kap16.6" class="paragraf">

#### 6 §

Punkterna 2 och 6 i övergångsbestämmelserna till lagen ([1978:854](https://selex.se/eli/sfs/1978/854)) om ändring i giftermålsbalken skall fortfarande gälla.

Bidragsskyldighet som har bestämts enligt äldre bestämmelser skall dock fullgöras enligt bestämmelserna i äktenskapsbalken. För bidragsskyldighet som har bestämts enligt äldre bestämmelser gäller i fråga om jämkning äktenskapsbalken.

</section>
<section id="kap16.7" class="paragraf">

#### 7 §

Övergångsbestämmelsen till lagen ([1981:360](https://selex.se/eli/sfs/1981/360)) om ändring i giftermålsbalken skall fortfarande gälla.

</section>

</section>
<section id="kap16.övergångsbestämmelser-till-7-o">

### Övergångsbestämmelser till 7 och 8 kap. äktenskapsbalken

<section id="kap16.8" class="paragraf">

#### 8 §

Har en make före ikraftträdandet förfogat över sin egendom utan den andra makens samtycke, skall äldre bestämmelser tillämpas i fråga om åtgärdens giltighet och den tid inom vilken klander skall väckas. Detsamma gäller beträffande förfoganden efter ikraftträdandet, om bodelning skall ske enligt äldre bestämmelser.

</section>
<section id="kap16.9" class="paragraf">

#### 9 §

Har före ikraftträdandet ett äktenskapsförord getts in till domstol för registrering, skall registreringen ske enligt bestämmelserna i giftermålsbalken.

</section>
<section id="kap16.10" class="paragraf">

#### 10 §

Om en gåvohandling som har upprättats före ikraftträdandet ges in till domstol för registrering efter ikraftträdandet, skall gåvan registreras enligt bestämmelserna i äktenskapsbalken.

Har trolovade upprättat ett äktenskapsförord som innebär att en gåva skall tillfalla en av dem vid äktenskapets ingående och har de gift sig före ikraftträdandet, blir gåvan gällande enligt vad som anges i [8 kap. 12 § första meningen giftermålsbalken](https://selex.se/eli/sfs/1920/405#kap8.12) även om äktenskapsförordet ges in till tingsrätten efter ikraftträdandet. I sådana fall skall registrering ske enligt bestämmelserna i giftermålsbalken.

Har den ena maken före ikraftträdandet gett den andra maken en gåva, skall äldre bestämmelser tillämpas i fråga om den andra makens ansvar för givarens skuld.

</section>

</section>
<section id="kap16.övergångsbestämmelser-till-9">

### Övergångsbestämmelser till 9--13 kap. äktenskapsbalken

<section id="kap16.11" class="paragraf">

#### 11 §

Har före ikraftträdandet talan om äktenskapsskillnad väckts eller den ena maken avlidit, skall äldre bestämmelser om bodelning tillämpas.

Om ett mål om äktenskapsskillnad pågår och en make begär bodelning, skall sådan dock förrättas genast. I fråga om verkan av en sådan bodelning när målet inte leder till äktenskapsskillnad skall bestämmelserna i äktenskapsbalken tillämpas.

</section>
<section id="kap16.12" class="paragraf">

#### 12 §

Har ansökan om boskillnad gjorts före ikraftträdandet, skall äldre bestämmelser tillämpas.

</section>

</section>
<section id="kap16.övergångsbestämmelse-till-14-k">

### Övergångsbestämmelse till 14 kap. äktenskapsbalken

<section id="kap16.13" class="paragraf">

#### 13 §

Har mål som avses i [14 kap. äktenskapsbalken](https://selex.se/eli/sfs/1987/230) inletts i en domstol före ikraftträdandet, skall äldre bestämmelser tillämpas i fråga om förfarandet.

</section>

</section>
<section id="kap16.övergångsbestämmelse-till-16-k">

### Övergångsbestämmelse till 16 kap. äktenskapsbalken

<section id="kap16.14" class="paragraf">

#### 14 §

Har ett äktenskapsförord registrerats enligt bestämmelserna i giftermålsbalken, får äktenskapsförordet efter ikraftträdandet inte förklaras ogiltigt på den grunden att rätten inte var behörig enligt äldre bestämmelser.

</section>

</section>
<section id="kap16.särskilda-bestämmelser-om-äkte">

### Särskilda bestämmelser om äktenskap som har ingåtts före år 1921

<section id="kap16.15" class="paragraf">

#### 15 §

Lagen ([1920:406](https://selex.se/eli/sfs/1920/406)) om införande av nya giftermålsbalken skall fortfarande gälla för äktenskap som har ingåtts före år 1921, om inte annat sägs i det följande. I de fall då det i den lagen anges att föreskrifter i nya giftermålsbalken skall tillämpas och dessa har ersatts av bestämmelser i äktenskapsbalken, skall i stället äktenskapsbalk s bestämmelser tillämpas. Bestämmelserna i [7 kap. 4--9 §§ tenskapsbalk äktenskapsbalken](https://selex.se/eli/sfs/1987/230#kap7.4) skall därvid tillämpas också till den del de avser enskild egendom.

</section>
<section id="kap16.16" class="paragraf">

#### 16 §

Då sådant skifte som avses i äldre giftermålsbalken sker, skall den make som bäst behöver makarnas gemensamma bostad ha rätt att få denna. Om egendomen tillhör den andra maken enskilt, gäller detta dock inte om egendomen har tillfallit denne genom gåva, arv eller testamente med villkor att den skall tillhöra maken enskilt. En förutsättning för att en make skall få överta en bostad som tillhör den andra maken är vidare att ett sådant övertagande även med hänsyn till omständigheterna i övrigt kan anses skäligt.

Vad som sägs i första stycket om bostaden gäller även makarnas gemensamma bohag.

Beträffande vad som avses med makarnas gemensamma bostad och bohag gäller [7 kap. 4 § äktenskapsbalken](https://selex.se/eli/sfs/1987/230#kap7.4). I övrigt tillämpas på övertagandet [11 kap. 8 § andra stycket och 10 § äktenskapsbalken](https://selex.se/eli/sfs/1987/230#kap11.8). Vad som sägs i 11 kap. [10 §](#kap11.10) om giftorättsgods skall i stället avse det samfällda boet.

När den ena maken är död, gäller rätten till övertagande endast till förmån för den efterlevande maken.

</section>
<section id="kap16.17" class="paragraf">

#### 17 §

Bestämmelsen i [9 kap. 5 § äktenskapsbalken](https://selex.se/eli/sfs/1987/230#kap9.5) om bodelnings form samt bestämmelserna i 10 kap. [3 §](#kap10.3), 11 kap. [5 §](#kap11.5), 13 kap. [5 §](#kap13.5) och 17 kap. samma balk skall tillämpas även på äktenskap som har ingåtts före år 1921. Vad som sägs i dessa bestämmelser om bodelning skall i stället avse skifte av makarnas bo, och vad som sägs om giftorättsgods skall avse den egendom som skall skiftas.

</section>
<section id="kap16.18" class="paragraf">

#### 18 §

I fall som avses i [11 §](#kap16.11) första stycket tillämpas äldre bestämmelser i stället för bestämmelserna i 16 och [17 §](#kap16.17)§.

</section>

</section>

</section>

</article>