---
beteckning: "2019:1256"
rubrik: Förordning om förhandsprövning av tjänster hos public service- företagen
departement: Kulturdepartementet
utfardad_datum: 2019-12-05
ikraft_datum: 2020-01-01
publicerad_datum: 2026-01-02
pdf_url: https://svenskforfattningssamling.se/sites/default/files/sfs/2019-12/SFS2019-1256.pdf
andringsforfattningar:
  - beteckning: "2023:295"
    rubrik: "Förordning om ändring i förordningen om uppgifter för Myndigheten för press, radio och tv vid förhandsprövning av tjänster hos public service-företagen"
    ikraft_datum: 2023-07-01
    anteckningar: "upph. rubr. närmast före 1 §; ändr. författningsrubr., 1, 2, 3, 6, 7 §§, rubr. närmast före 3, 6 §§"
  - beteckning: "2023:855"
    rubrik: Förordning om ändring i förordningen om förhandsprövning av tjänster hos public service-företagen
    ikraft_datum: 2024-01-01
    anteckningar: "ändr. 2, 6 §§"
---
<article selex:utfardad_datum="2019-12-05" selex:ikraft_datum="2020-01-01" selex:upphor_datum="2026-01-01" selex:upphavd="true">

# Förordning om förhandsprövning av tjänster hos public service- företagen

<section id="1" class="paragraf">

### 1 §

Denna förordning innehåller bestämmelser om förhandsprövning av tjänster hos Sveriges Radio AB, Sveriges Television AB och Sveriges Utbildningsradio AB (public service-företagen).

Förordningen är meddelad med stöd av [8 kap. 7 § regeringsformen](https://selex.se/eli/sfs/1974/152#kap8.7). Förordning ([2023:295](https://selex.se/eli/sfs/2023/295)).

</section>
<section id="hur-en-förhandsprövning-inleds">

## Hur en förhandsprövning inleds

<section id="2" class="paragraf">

### 2 §

Mediemyndigheten ska pröva frågor om förhandsprövning av tjänster hos public service-företagen. Myndigheten ska inleda en förhandsprövning efter anmälan från det public service- företag som tillhandahåller tjänsten. Myndigheten får även inleda en förhandsprövning efter anmälan från någon annan än public service-företagen. Förordning ([2023:855](https://selex.se/eli/sfs/2023/855)).

</section>

</section>
<section id="vad-myndighetens-prövning-ska">

## Vad myndighetens prövning ska avse

<section id="3" class="paragraf">

### 3 §

En förhandsprövning ska avse nya tjänster av större betydelse inom public service-företagens kompletterande verksamhet och väsentliga ändringar av befintliga tjänster inom denna verksamhet.

</section>

</section>
<section id="förhandsprövningen-ska-avse">

## Förhandsprövningen ska avse

- om och i vilken omfattning en anmäld tjänst bidrar till att det public service-företag som tillhandahåller tjänsten uppfyller sitt uppdrag i allmänhetens tjänst (tjänstens allmänna värde), och

- vilken marknadspåverkan tjänsten har.

Bedömningen av tjänstens marknadspåverkan ska göras efter att myndigheten inhämtat synpunkter från Post- och telestyrelsen. Förordning ([2023:295](https://selex.se/eli/sfs/2023/295)).

</section>
<section id="information-och-remissförfaran">

## Information och remissförfarande

<section id="4" class="paragraf">

### 4 §

Myndigheten får begära in den information som behövs från berört public service-företag för att bedöma om en förhandsprövning bör inledas och för att kunna göra en bedömning vid en förhandsprövning.

</section>
<section id="5" class="paragraf">

### 5 §

Myndigheten ska genom ett öppet remissförfarande inhämta synpunkter på den tjänst som förhandsprövas. Remissförfarandet ska pågå i minst tre veckor.

</section>

</section>
<section id="myndighetens-beslut">

## Myndighetens beslut

<section id="6" class="paragraf">

### 6 §

Mediemyndigheten ska besluta om en tjänst ska godkännas senast tre månader efter att en anmälan kommit in till myndigheten från det public service-företag som tillhandahåller tjänsten eller myndigheten har inlett en förhandsprövning efter anmälan från någon annan. Förordning ([2023:855](https://selex.se/eli/sfs/2023/855)).

</section>

</section>
<section id="överklagande">

## Överklagande

<section id="7" class="paragraf">

### 7 §

I [40 §](#40) förvaltningslagen ([2017:900](https://selex.se/eli/sfs/2017/900)) finns bestämmelser om överklagande till allmän förvaltningsdomstol. Andra beslut än beslut enligt [6 §](#6) får dock inte överklagas. Förordning ([2023:295](https://selex.se/eli/sfs/2023/295)).

</section>

</section>

</article>