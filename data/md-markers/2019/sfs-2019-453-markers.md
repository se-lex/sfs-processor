---
beteckning: "2019:453"
rubrik: Lag om godkännande av gåvomottagare vid skattereduktion för gåva
departement: Finansdepartementet
utfardad_datum: 2019-06-05
ikraft_datum: 2019-07-01
publicerad_datum: 2026-01-02
pdf_url: https://svenskforfattningssamling.se/sites/default/files/sfs/2019-06/SFS2019-453.pdf
andringsforfattningar:
  - beteckning: "2025:1367"
    rubrik: Lag om ändring i lagen om godkännande av gåvomottagare vid skattereduktion för gåva
    ikraft_datum: 2026-01-01
    anteckningar: ändr. 2 §
---
<article selex:utfardad_datum="2019-06-05" selex:ikraft_datum="2019-07-01">

# Lag om godkännande av gåvomottagare vid skattereduktion för gåva

<section id="lagens-tillämpningsområde">

## Lagens tillämpningsområde

<section id="1" class="paragraf">

### 1 §

I denna lag finns bestämmelser om godkännande av gåvomottagare vid skattereduktion för gåva enligt [67 kap. inkomstskattelagen](https://selex.se/eli/sfs/1999/1229) ([1999:1229](https://selex.se/eli/sfs/1999/1229)).

</section>

</section>
<section id="hänvisningar">

## Hänvisningar

<section id="2" class="paragraf">

### 2 §

I [67 kap. inkomstskattelagen](https://selex.se/eli/sfs/1999/1229) ([1999:1229](https://selex.se/eli/sfs/1999/1229)) finns bestämmelser om

- vissa definitioner och villkor för skattereduktion (20-[22 §](#22)§ ),

- begäran om skattereduktion ([23 §](#23) ),

- vilka som kan få skattereduktion (24 och [24 a §](#24a)§ ),

- underlag för skattereduktion (25 och [25 a §](#25a)§ ), och

- skattereduktionens storlek (26 och [26 a §](#26a)§ ). Lag ([2025:1367](https://selex.se/eli/sfs/2025/1367)).

</section>

</section>
<section id="definitioner">

## Definitioner

<section id="3" class="paragraf">

### 3 §

Termer och uttryck som används i denna lag har samma betydelse och tillämpningsområde som i inkomstskattelagen ([1999:1229](https://selex.se/eli/sfs/1999/1229)), om inget annat anges.

</section>

</section>
<section id="beslutande-myndighet">

## Beslutande myndighet

<section id="4" class="paragraf">

### 4 §

Beslut enligt denna lag fattas av Skatteverket.

</section>

</section>
<section id="belopp">

## Belopp

<section id="5" class="paragraf">

### 5 §

Uppgifter om belopp ska anges i hela krontal så att öretal faller bort.

</section>

</section>
<section id="godkänd-gåvomottagare">

## Godkänd gåvomottagare

<section id="6" class="paragraf">

### 6 §

En svensk stiftelse, en svensk ideell förening eller ett svenskt registrerat trossamfund ska efter ansökan godkännas som gåvomottagare under förutsättning att

1. den sökande vid beslutet om slutlig skatt året före det år då ansökan görs är inskränkt skattskyldig enligt [7 kap. 3 § inkomstskattelagen](https://selex.se/eli/sfs/1999/1229#kap7.3) ([1999:1229](https://selex.se/eli/sfs/1999/1229)),

2. den sökande har som ändamål att främja social hjälpverksamhet eller vetenskaplig forskning eller helt eller delvis bedriver sådan verksamhet,

3. det är sannolikt att den sökande

a) även vid de två beslut om slutlig skatt som fattas efter det beslut som avses i 1 kommer att bli inskränkt skattskyldig enligt den bestämmelse som anges i samma punkt, och

b) kommer att använda gåvorna på det sätt givarna avsett,

4. det av den sökandes bokföring eller räkenskaper är möjligt att avgöra vilka gåvor som har tagits emot och hur de har använts, och

5. den sökande har minst en auktoriserad eller godkänd revisor.

</section>
<section id="7" class="paragraf">

### 7 §

För en sökande vars skattskyldighet prövas enligt någon annan bestämmelse i [7 kap. inkomstskattelagen](https://selex.se/eli/sfs/1999/1229) ([1999:1229](https://selex.se/eli/sfs/1999/1229)) än [3 §](#3), ska prövningen enligt [6 §](#6) 1 och 3 a denna lag gälla om förhållandena är sådana att den sökande skulle ha blivit och skulle komma att bli inskränkt skattskyldig vid tillämpning av [7 kap. 3 § inkomstskattelagen](https://selex.se/eli/sfs/1999/1229#kap7.3).

</section>
<section id="8" class="paragraf">

### 8 §

Som gåvomottagare ska efter ansökan godkännas även utländska sökande om förutsättningarna i [6 §](#6) är uppfyllda och den sökande hör hemma i en stat

1. inom Europeiska ekonomiska samarbetsområdet, eller

2. med vilken Sverige har ingått ett skatteavtal som innehåller en artikel om informationsutbyte eller ett avtal om informationsutbyte i skatteärenden.

Prövningen enligt [6 §](#6) 1 och 3 a ska då gälla om förhållandena är sådana att den sökande skulle ha blivit och skulle komma att bli inskränkt skattskyldig enligt [7 kap. 3 § inkomstskattelagen](https://selex.se/eli/sfs/1999/1229#kap7.3) ([1999:1229](https://selex.se/eli/sfs/1999/1229)) om denne skulle beskattas i Sverige.

För att den sökande ska kunna godkännas som gåvomottagare gäller dessutom att ett skriftligt åtagande enligt 23 kap. [7 §](#kap23.7) och [38 kap. 1 § skatteförfarandelagen](https://selex.se/eli/sfs/2011/1244#kap38.1) ([2011:1244](https://selex.se/eli/sfs/2011/1244)) ska ha kommit in till Skatteverket.

</section>

</section>
<section id="godkännande-som-gåvomottagare">

## Godkännande som gåvomottagare

</section>
<section id="ansökan">

## Ansökan

<section id="9" class="paragraf">

### 9 §

Den som vill bli godkänd som sådan gåvomottagare som avses i 6-[8 §](#8)§ ska ansöka om detta hos Skatteverket.

En ansökan ska lämnas enligt fastställt formulär och innehålla nödvändiga identifikationsuppgifter.

De handlingar som den sökande önskar åberopa ska lämnas tillsammans med ansökan.

</section>

</section>
<section id="giltighetstid-och-förlängning">

## Giltighetstid och förlängning

<section id="10" class="paragraf">

### 10 §

Ett godkännande som gåvomottagare gäller till utgången av det tredje året efter det år då beslutet fattades.

Om en ansökan om förlängning kommer in innan godkännandet har upphört att gälla, får godkännandet förlängas till utgången av det tredje året efter det år då godkännandet annars skulle ha upphört att gälla.

Om en ansökan om förlängning har kommit in, är godkännandet giltigt även efter den tid som anges i första eller andra stycket till dess att frågan om förlängning har prövats av Skatteverket.

</section>
<section id="11" class="paragraf">

### 11 §

Vid ansökan om förlängning enligt [10 §](#10) andra stycket tillämpas [9 §](#9).

Underrättelse till Skatteverket

</section>
<section id="12" class="paragraf">

### 12 §

Om en godkänd gåvomottagare inte längre uppfyller ett eller flera av de krav som avses i 6-[8 §](#8)§, ska gåvomottagaren omedelbart underrätta Skatteverket om detta.

</section>

</section>
<section id="förelägganden">

## Förelägganden

<section id="13" class="paragraf">

### 13 §

Skatteverket får meddela de förelägganden som behövs för att verket ska kunna ta ställning till om ett godkännande ska återkallas.

</section>

</section>
<section id="återkallelse">

## Återkallelse

<section id="14" class="paragraf">

### 14 §

Skatteverket ska återkalla ett godkännande som gåvomottagare om

1. innehavaren begär det,

2. förutsättningarna för godkännande inte längre är uppfyllda,

3. innehavaren vid ett beslut om slutlig skatt som fattats under den tid som avses i [10 §](#10) inte är inskränkt skattskyldig enligt [7 kap. 3 § inkomstskattelagen](https://selex.se/eli/sfs/1999/1229#kap7.3) ([1999:1229](https://selex.se/eli/sfs/1999/1229)) eller, när det gäller en svensk mottagare som är inskränkt skattskyldig enligt någon annan bestämmelse i [7 kap. inkomstskattelagen](https://selex.se/eli/sfs/1999/1229) än [3 §](#3) eller en utländsk mottagare, inte skulle ha blivit inskränkt skattskyldig vid tillämpning av [7 kap. 3 § inkomstskattelagen](https://selex.se/eli/sfs/1999/1229#kap7.3),

4. innehavaren inte följer ett föreläggande enligt [13 §](#13), eller

5. innehavaren inte lämnar kontrolluppgifter enligt [22 kap. 22 § skatteförfarandelagen](https://selex.se/eli/sfs/2011/1244#kap22.22) ([2011:1244](https://selex.se/eli/sfs/2011/1244)).

Om det finns synnerliga skäl, får Skatteverket avstå från återkallelse enligt första stycket 2, 3 eller 5.

</section>
<section id="15" class="paragraf">

### 15 §

Ett beslut att återkalla ett godkännande gäller omedelbart.

</section>

</section>
<section id="kontrollavgift">

## Kontrollavgift

<section id="16" class="paragraf">

### 16 §

Skatteverket får ta ut en kontrollavgift av den som inte kommit in med en sådan underrättelse som avses i [12 §](#12).

Kontrollavgiften uppgår till ett belopp motsvarande 10 procent av värdet på de gåvor som tagits emot efter den tidpunkt då en underrättelse borde ha kommit in och till dess att frågan om återkallelse har prövats av Skatteverket och som är av det slaget att de ingår i givarens underlag för skattereduktion enligt [67 kap. 25 § inkomstskattelagen](https://selex.se/eli/sfs/1999/1229#kap67.25) ([1999:1229](https://selex.se/eli/sfs/1999/1229)), dock lägst 5 000 kronor.

Om värdet på de gåvor som avses i andra stycket inte kan beräknas tillförlitligt, får Skatteverket uppskatta värdet till ett skäligt belopp. Kontrollavgiften tillfaller staten.

</section>
<section id="17" class="paragraf">

### 17 §

Om överträdelsen är ringa eller ursäktlig eller om det finns andra särskilda skäl, får Skatteverket helt eller delvis befria gåvomottagaren från kontrollavgiften.

Första stycket ska beaktas även om något yrkande om befrielse inte har framställts.

</section>
<section id="18" class="paragraf">

### 18 §

Om Skatteverket beslutar om kontrollavgift, gäller bestämmelserna i skatteförfarandelagen ([2011:1244](https://selex.se/eli/sfs/2011/1244)) om

1. debitering och betalning av kontrollavgift i 61-65 kap.,

2. verkställighet i 68 kap. [1 §](#kap68.1), och

3. indrivning i 70 kap.

</section>

</section>
<section id="omprövning-och-överklagande">

## Omprövning och överklagande

<section id="19" class="paragraf">

### 19 §

I fråga om beslut om godkännande enligt [6 §](#6), om förlängning av godkännande enligt [10 §](#10) och om återkallelse av godkännande enligt [14 §](#14) tillämpas bestämmelserna i 66 och [67 kap. skatteförfarandelagen](https://selex.se/eli/sfs/2011/1244) ([2011:1244](https://selex.se/eli/sfs/2011/1244)) om omprövning och överklagande av beslut avseende på vilket sätt preliminär skatt ska betalas.

I fråga om beslut om kontrollavgift enligt [16 §](#16) tillämpas bestämmelserna i 66 och [67 kap. skatteförfarandelagen](https://selex.se/eli/sfs/2011/1244). Tidsfristen i [66 kap. 24 § skatteförfarandelagen](https://selex.se/eli/sfs/2011/1244#kap66.24) ska dock räknas från den dag beslutet om kontrollavgift meddelades.

Andra beslut enligt denna lag får inte överklagas.

</section>

</section>

</article>