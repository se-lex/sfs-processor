---
beteckning: "2019:502"
rubrik: Förordning med instruktion för Migrationsverket
departement: Justitiedepartementet
utfardad_datum: 2019-06-27
ikraft_datum: 2019-08-01
publicerad_datum: 2026-01-02
pdf_url: https://svenskforfattningssamling.se/sites/default/files/sfs/2019-06/SFS2019-502.pdf
andringsforfattningar:
  - beteckning: "2019:1177"
    rubrik: Förordning om ändring i förordningen med instruktion för Migrationsverket
    ikraft_datum: 2020-01-01
    anteckningar: "ändr. nuvarande 7, 8, 9, 10, 11, 12, 13, 14, 15, 16, 17, 18 §§ betecknas 10, 11, 12, 13, 14, 15, 16, 17, 18, 19, 20, 21 §§, 3, 4, 6 §§, rubr. närmast före 7, 11, 13, 14, 16, 17, 18 §§ sätts närmast före 10, 14, 16, 17, 19, 20, 21 §§; nya 7, 8, 9 §§, rubr. närmast före 7 §"
  - beteckning: "2020:103"
    rubrik: Förordning om ändring i förordningen med instruktion för Migrationsverket
    ikraft_datum: 2020-03-31
    anteckningar: "ändr. 3, 6 §§"
  - beteckning: "2020:723"
    rubrik: Förordning om ändring i förordningen med instruktion för Migrationsverket
    ikraft_datum: 2020-07-15
    anteckningar: ändr. 6 §
  - beteckning: "2021:1291"
    rubrik: Förordning om ändring i förordningen med instruktion för Migrationsverket
    ikraft_datum: 2022-01-01
    anteckningar: "ändr. 4, 12 §§"
  - beteckning: "2022:1070"
    rubrik: Förordning om ändring i förordningen med instruktion för Migrationsverket
    ikraft_datum: 2022-08-01
    anteckningar: ändr. 6 §; ny 6 a §
  - beteckning: "2022:573"
    rubrik: Förordning om ändring i förordningen med instruktion för Migrationsverket
    ikraft_datum: 2022-10-01
    anteckningar: ändr. 1 §
  - beteckning: "2024:1227"
    rubrik: Förordning om ändring i förordningen med instruktion för Migrationsverket
    ikraft_datum: 2025-01-01
    anteckningar: ändr. 13 §
  - beteckning: "2025:7"
    rubrik: Förordning om ändring i förordningen med instruktion för Migrationsverket
    ikraft_datum: 2025-02-19
    anteckningar: "ändr. 1, 2, 3, 4, 5, 10, 12, 13 §§; ny 1 a §"
  - beteckning: "2025:857"
    rubrik: Förordning om ändring i förordningen med instruktion för Migrationsverket
    ikraft_datum: 2025-10-07
    anteckningar: "ny 13 a §, rubr. närmast före 13 a §"
  - beteckning: "2025:973"
    rubrik: Förordning om ändring i förordningen med instruktion för Migrationsverket
    ikraft_datum: 2026-01-01
    anteckningar: ändr. 6 §
---
<article selex:utfardad_datum="2019-06-27" selex:ikraft_datum="2019-08-01">

# Förordning med instruktion för Migrationsverket

<section id="uppgifter">

## Uppgifter

<section id="1" class="paragraf">

### 1 §

Migrationsverket är förvaltningsmyndighet för frågor som rör

- uppehållstillstånd,

- arbetstillstånd,

- uppehållsrätt,

- visering,

- mottagande av asylsökande inklusive boenden,

- anvisning till kommuner av ensamkommande barn,

- anvisning till kommuner av nyanlända och personer med tillfälligt skydd,

- självmant återvändande,

- medborgarskap, och

- återvandring. Förordning ([2025:7](https://selex.se/eli/sfs/2025/7)).

</section>
<section id="1a" class="paragraf">

### 1 a §

Migrationsverket är beredskapsmyndighet enligt förordningen ([2022:524](https://selex.se/eli/sfs/2022/524)) om statliga myndigheters beredskap. Förordning ([2025:7](https://selex.se/eli/sfs/2025/7)).

</section>
<section id="2" class="paragraf">

### 2 §

Myndigheten ska, inom ramen för sitt verksamhetsområde, bidra till att uppnå det riksdagsbundna målet för utgiftsområde 8 Migration. Förordning ([2025:7](https://selex.se/eli/sfs/2025/7)).

</section>
<section id="3" class="paragraf">

### 3 §

Myndigheten ska

1. ha ett förutsebart och enhetligt beslutsfattande med hög rättslig kvalitet,

2. verka för att den sammantagna vistelsetiden i mottagandet blir så kort som möjligt,

3. vara tillgänglig och ge god service som möter de sökandes och andra intressenters behov,

4. så tidigt som möjligt i processen vidta de åtgärder som krävs i syfte att den sökandes identitet ska kunna fastställas,

5. bedriva en effektiv och ändamålsenlig återvändandeverksamhet,

6. bedriva en effektiv och ändamålsenlig förvarsverksamhet,

7. stimulera frivillig återvandring,

8. bidra till att främja invandring av kvalificerad och högkvalificerad arbetskraft, forskare och doktorander, och9. ansvara för vidarebosättning till Sverige av flyktingar och andra skyddsbehövande som befinner sig i tredje land och utanför sitt hemland efter förslag från FN:s flyktingkommissarie (UNHCR) eller i extraordinära fall av en enskild person efter förslag från svensk utlandsmyndighet, inklusive vittnen och deras anhöriga som har beviljats uppehållstillstånd enligt [22 kap. utlänningslagen](https://selex.se/eli/sfs/2005/716) ([2005:716](https://selex.se/eli/sfs/2005/716)) och tillhandahålla information i syfte att förbereda dem som ska vidarebosättas inför etablering i Sverige. Förordning ([2025:7](https://selex.se/eli/sfs/2025/7)).

</section>
<section id="4" class="paragraf">

### 4 §

Myndigheten ska också

1. analysera, följa upp och utvärdera de faktorer som har betydelse för myndighetens verksamhet,

2. föra register och statistik över utlänningar i landet i den utsträckning som behövs för verksamheten,

3. använda medel från EU-fonder för att finansiera och utveckla den egna verksamheten,

4. offentliggöra och tillgängliggöra myndighetens aktuella landinformation i den omfattning som är möjlig,

5. ersätta kommuner, regioner och apotek för vissa kostnader för asylsökande och nyanlända,

6. jämställdhetsintegrera och utforma verksamheten så att jämställda villkor för kvinnor och män respektive för flickor och pojkar uppnås,

7. analysera konsekvenserna för barn inför beslut eller andra åtgärder som kan röra barn, och

8. inom sitt verksamhetsområde främja lika rättigheter och möjligheter oavsett sexuell läggning, könsidentitet och könsuttryck. Förordning ([2025:7](https://selex.se/eli/sfs/2025/7)).

</section>
<section id="5" class="paragraf">

### 5 §

Myndigheten ska dessutom

1. vidta åtgärder för att motverka missbruk av regler, felaktiga utbetalningar och bidragsbrott,

2. bistå Säkerhetspolisen i dess verksamhet för att förebygga och avslöja brott mot rikets säkerhet och i frågor som rör terrorism,

3. anmäla till Polismyndigheten eller åklagare om det i ett ärende hos myndigheten framkommer misstankar om folkmord, brott mot mänskligheten eller krigsförbrytelser,

4. bidra till arbetet mot människohandel och liknande brott,

5. delta i det myndighetsgemensamma arbetet mot den grova och organiserade brottsligheten, och

6. delta i det myndighetsgemensamma arbetet mot arbetslivskriminalitet. Förordning ([2025:7](https://selex.se/eli/sfs/2025/7)).

</section>
<section id="6" class="paragraf">

### 6 §

Myndigheten får

1. ta tillvara möjligheten att bedriva tjänsteexport, inklusive biståndsfinansierad sådan, som är direkt kopplad till myndighetens kärnverksamhet och som ligger inom ramen för de uppgifter som anges i denna instruktion eller någon annan förordning, och

2. förhandla och ingå överenskommelser med FN:s migrationsorganisation International Organization for Migration (IOM) inom vidarebosättnings-, återvandrings- och återvändandearbetet, och i fråga om anhörigresor, under förutsättning att överenskommelsen inte kräver riksdagens eller Utrikesnämndens medverkan. Förordning ([2025:973](https://selex.se/eli/sfs/2025/973)).

</section>
<section id="6a" class="paragraf">

### /1896 av den 13 november 2019 om den europeiska gräns- och kustbevakningen och om upphävande av förordningarna (EU) nr 1052/ 6 a §

I förordningen ([2022:1058](https://selex.se/eli/sfs/2022/1058)) med kompletterande bestämmelser till EU:s gräns- och kustbevakningsförordning finns bestämmelser om myndighetens ansvar med anledning av Europaparlamentets och rådets förordning (EU) 20192013 och [(EU) 2016/1624](https://eur-lex.europa.eu/legal-content/SV/ALL/?uri=celex%3A31624R2016). Förordning ([2022:1070](https://selex.se/eli/sfs/2022/1070)).

</section>

</section>
<section id="migrationsverksamheten-vid-utl">

## Migrationsverksamheten vid utlandsmyndigheterna

<section id="7" class="paragraf">

### 7 §

Myndigheten ska

1. bedöma behovet av bemanning för migrationsverksamheten vid utlandsmyndigheterna,

2. vid behov och efter samråd med Regeringskansliet (Utrikesdepartementet) placera personal vid utlandsmyndigheterna för att utföra uppgifter inom migrationsområdet,

3. finansiera, följa upp, utveckla och ge stöd till migrationsverksamheten vid utlandsmyndigheterna, och

4. lämna information till utlandsmyndigheterna, sökande och andra intressenter i migrationsfrågor. Förordning ([2019:1177](https://selex.se/eli/sfs/2019/1177)).

</section>
<section id="8" class="paragraf">

### 8 §

Myndigheten får begära att en utlandsmyndighet som handlägger migrationsärenden ska vidta åtgärder som faller inom Migrationsverkets behörighetsområde enligt 1 och [7 §](#7)§. Förordning ([2019:1177](https://selex.se/eli/sfs/2019/1177)).

</section>
<section id="9" class="paragraf">

### 9 §

Myndigheten ska ingå en överenskommelse med Regeringskansliet (Utrikesdepartementet) som närmare reglerar samarbetet mellan utlandsmyndigheterna och Migrationsverket i frågor som rör migrationsverksamheten vid utlandsmyndigheterna. Förordning ([2019:1177](https://selex.se/eli/sfs/2019/1177)).

</section>

</section>
<section id="internationellt-samarbete">

## Internationellt samarbete

<section id="10" class="paragraf">

### 10 §

Myndigheten ska delta i relevanta samarbeten inom EU och internationellt för att

1. verka för att genomföra regeringens migrationspolitiska prioriteringar,

2. verka för ett ömsesidigt erfarenhetsutbyte som är till nytta för myndighetens verksamhet i stort, och

3. bistå regeringen inom ramen för utvecklingssamarbetet på migrationsområdet med huvudsakligt syfte att stärka ursprungs-, transit- och destinationsländers kapacitet på migrationsområdet. Förordning ([2025:7](https://selex.se/eli/sfs/2025/7)).

</section>
<section id="11" class="paragraf">

### 11 §

Myndigheten ska vidare

1. ansvara för den nationella åtkomstpunkten för kommunikationen med den centrala databasen för fingeravtryck enligt Europaparlamentets och rådets förordning [(EU) nr 603/2013](https://eur-lex.europa.eu/legal-content/SV/ALL/?uri=celex%3A32013R0603) av den 26 juni 2013 om inrättande av Eurodac för jämförelse av fingeravtryck för en effektiv tillämpning av förordning [(EU) nr 604/2013](https://eur-lex.europa.eu/legal-content/SV/ALL/?uri=celex%3A32013R0604) om kriterier och mekanismer för att avgöra vilken medlemsstat som är ansvarig för att pröva en ansökan om internationellt skydd som en tredjelandsmedborgare eller en statslös person har lämnat in i någon medlemsstat och för när medlemsstaternas brottsbekämpande myndigheter begär jämförelser med Eurodacuppgifter för brottsbekämpande ändamål, samt om ändring av förordning [(EU) nr 1077/2011](https://eur-lex.europa.eu/legal-content/SV/ALL/?uri=celex%3A32011R1077) om inrättande av en Europeisk byrå för den operativa förvaltningen av stora it-system inom området frihet, säkerhet och rättvisa (Eurodacförordningen),

2. ha åtkomst till uppgifter i den centrala databasen för fingeravtryck enligt artikel 27.1 i Eurodacförordningen och föra en förteckning över enheter inom myndigheten som ska ha sådan åtkomst,

3. ansvara för Sveriges behandling av personuppgifter i informationssystemet för viseringar enligt artikel 41.4 i Europaparlamentets och rådets förordning (EG) nr 767/2008 av den 9 juli 2008 om informationssystemet för viseringar (VIS) och utbytet mellan medlemsstaterna av uppgifter om viseringar för kortare vistelse (VIS-förordningen),

4. föra register enligt artikel 34 i VIS-förordningen över all behandling av personuppgifter i VIS och över de personer som är behöriga att föra in eller använda uppgifter i VIS,

5. vara den myndighet som ger övriga behöriga svenska myndigheter åtkomst till VIS enligt artikel 28.2 i VIS- förordningen, och

6. vara behörig myndighet enligt lagen ([2017:244](https://selex.se/eli/sfs/2017/244)) om kontroller och inspektioner på plats av Europeiska byrån för bedrägeribekämpning, vid kontroller och inspektioner av det nationella programmet för asyl-, migrations- och integrationsfonden. Förordning ([2019:1177](https://selex.se/eli/sfs/2019/1177)).

</section>
<section id="12" class="paragraf">

### 12 §

Myndigheten ska vara ansvarig myndighet för

1. förvaltning av asyl-, migrations- och integrationsfonden i enlighet med förordningen ([2021:853](https://selex.se/eli/sfs/2021/853)) om förvaltning av asyl-, migrations- och integrationsfonden,

2. samordning och utförande av det övervakningssystem för återvändanden som avses i Europaparlamentets och rådets direktiv 2[008/115/EG](https://eur-lex.europa.eu/legal-content/SV/ALL/?uri=celex%3A3008L0115) av den 16 december 2008 om gemensamma normer och förfaranden för återvändande av tredjelandsmedborgare som vistas olagligt i medlemsstaterna och i Europaparlamentets och rådets förordning [(EU) 2019/1896](https://eur-lex.europa.eu/legal-content/SV/ALL/?uri=celex%3A31896R2019) av den 13 november 2019 om den europeiska gräns- och kustbevakningen och om upphävande av förordningarna [(EU) nr 1052/2013](https://eur-lex.europa.eu/legal-content/SV/ALL/?uri=celex%3A32013R1052) och [(EU) 2016/1624](https://eur-lex.europa.eu/legal-content/SV/ALL/?uri=celex%3A31624R2016),

3. samarbetet med Europeiska unionens asylbyrå enligt Europaparlamentets och rådets förordning [(EU) 2021/2303](https://eur-lex.europa.eu/legal-content/SV/ALL/?uri=celex%3A32303R2021) av den 15 december 2021 om Europeiska unionens asylbyrå och om upphävande av förordning [(EU) nr 439/2010](https://eur-lex.europa.eu/legal-content/SV/ALL/?uri=celex%3A32010R0439), och

4. att uppfylla skyldigheterna enligt artikel 35.1 i Europaparlamentets och rådets förordning [(EU) nr 604/2013](https://eur-lex.europa.eu/legal-content/SV/ALL/?uri=celex%3A32013R0604) av den 26 juni 2013 om kriterier och mekanismer för att avgöra vilken medlemsstat som är ansvarig för att pröva en ansökan om internationellt skydd som en tredjelandsmedborgare eller en statslös person har lämnat in i någon medlemsstat. Förordning ([2025:7](https://selex.se/eli/sfs/2025/7)).

</section>
<section id="13" class="paragraf">

### 13 §

Myndigheten är kontaktpunkt i frågor som rör

1. massflyktssituationer enligt [21 kap. utlänningslagen](https://selex.se/eli/sfs/2005/716) ([2005:716](https://selex.se/eli/sfs/2005/716)),

2. informationsutbyte om utlänningar som har ställning som varaktigt bosatta enligt 5 a kap. utlänningslagen,

3. ersättningsanspråk i samband med ömsesidigt erkännande av beslut om avvisning och utvisning enligt rådets beslut 2[004/191/EG](https://eur-lex.europa.eu/legal-content/SV/ALL/?uri=celex%3A3004L0191) av den 23 februari 2004 om fastställande av kriterier och närmare föreskrifter för ersättning för finansiella obalanser som uppstår till följd av tillämpningen av direktiv 2[001/40/EG](https://eur-lex.europa.eu/legal-content/SV/ALL/?uri=celex%3A3001L0040) om ömsesidigt erkännande av beslut om avvisning eller utvisning av medborgare i tredjeland,

4. informationsutbyte om nationella åtgärder på asyl- och invandringsområdet enligt rådets beslut 2[006/688/EG](https://eur-lex.europa.eu/legal-content/SV/ALL/?uri=celex%3A3006L0688) av den 5 oktober 2006 om upprättande av ett system för ömsesidigt informationsutbyte om medlemsstaternas åtgärder rörande asyl och invandring,

5. det europeiska migrationsnätverk som inrättats enligt rådets beslut 2[008/381/EG](https://eur-lex.europa.eu/legal-content/SV/ALL/?uri=celex%3A3008L0381) av den 14 maj 2008 om inrättande av ett europeiskt migrationsnätverk,

6. informationsutbyte som avser Europaparlamentets och rådets direktiv [(EU) 2021/1883](https://eur-lex.europa.eu/legal-content/SV/ALL/?uri=celex%3A31883R2021) av den 20 oktober 2021 om villkor för tredjelandsmedborgares inresa och vistelse för högkvalificerad anställning och om upphävande av rådets direktiv 2[009/50/EG](https://eur-lex.europa.eu/legal-content/SV/ALL/?uri=celex%3A3009L0050),

7. informationsutbyte som avser Europaparlamentets och rådets direktiv 2011/95/EU av den 13 december 2011 om normer för när tredjelandsmedborgare eller statslösa personer ska anses berättigade till internationellt skydd, för en enhetlig status för flyktingar eller personer som uppfyller kraven för att betecknas som subsidiärt skyddsbehövande, och för innehållet i det beviljade skyddet,

8. informationsutbyte som avser Europaparlamentets och rådets direktiv 2013/32/EU av den 26 juni 2013 om gemensamma förfaranden för att bevilja och återkalla internationellt skydd,

9. informationsutbyte som gäller Europaparlamentets och rådets direktiv 2014/66/EU av den 15 maj 2014 om villkor för inresa och vistelse för tredjelandsmedborgare inom ramen för företagsintern förflyttning av personal,

10. informationsutbyte som gäller Europaparlamentets och rådets direktiv [(EU) 2016/801](https://eur-lex.europa.eu/legal-content/SV/ALL/?uri=celex%3A32016R0801) av den 11 maj 2016 om villkoren för tredjelandsmedborgares inresa och vistelse för forskning, studier, praktik, volontärarbete, deltagande i elevutbytesprogram eller utbildningsprojekt och för au pair- arbete,

11. underlättande av genomförandet av unionsplanen enligt Europaparlamentets och rådets förordning [(EU) 2024/1350](https://eur-lex.europa.eu/legal-content/SV/ALL/?uri=celex%3A31350R2024) av den 14 maj 2024 om inrättande av en unionsram för vidarebosättning och inresa av humanitära skäl, samt om ändring av förordning [(EU) 2021/1147](https://eur-lex.europa.eu/legal-content/SV/ALL/?uri=celex%3A31147R2021), och

12. kommunikation med Europeiska unionens asylbyrå enligt Europaparlamentets och rådets förordning [(EU) 2021/2303](https://eur-lex.europa.eu/legal-content/SV/ALL/?uri=celex%3A32303R2021) av den 15 december 2021 om Europeiska unionens asylbyrå och om upphävande av förordning [(EU) nr 439/2010](https://eur-lex.europa.eu/legal-content/SV/ALL/?uri=celex%3A32010R0439). Förordning ([2025:7](https://selex.se/eli/sfs/2025/7)).

</section>

</section>
<section id="samverkan-med-statens-servicec">

## Samverkan med Statens servicecenter

<section id="13a" class="paragraf">

### 13 a §

Myndigheten ska ingå serviceavtal med Statens servicecenter om att Statens servicecenter ska utföra uppgifter för Migrationsverkets räkning enligt lagen ([2019:212](https://selex.se/eli/sfs/2019/212)) om viss gemensam offentlig service. Förordning ([2025:857](https://selex.se/eli/sfs/2025/857)).

</section>

</section>
<section id="ledning">

## Ledning

<section id="14" class="paragraf">

### 14 §

Myndigheten leds av en myndighetschef. Förordning ([2019:1177](https://selex.se/eli/sfs/2019/1177)).

</section>
<section id="15" class="paragraf">

### 15 §

Vid myndigheten finns ett insynsråd som består av högst tolv ledamöter. Förordning ([2019:1177](https://selex.se/eli/sfs/2019/1177)).

</section>

</section>
<section id="särskilda-organ">

## Särskilda organ

<section id="16" class="paragraf">

### 16 §

Vid myndigheten finns ett etiskt råd.

Det etiska rådet ska på myndighetens begäran yttra sig i frågor som rör utformningen av myndighetens verksamhet och som kan kräva etiska överväganden.

Rådet ska bestå av högst sju ledamöter. Regeringen utser ordförande och övriga ledamöter i det etiska rådet för en bestämd tid. Förordning ([2019:1177](https://selex.se/eli/sfs/2019/1177)).

</section>

</section>
<section id="anställningar-och-uppdrag">

## Anställningar och uppdrag

<section id="17" class="paragraf">

### 17 §

Generaldirektören är myndighetschef. Förordning ([2019:1177](https://selex.se/eli/sfs/2019/1177)).

</section>
<section id="18" class="paragraf">

### 18 §

Vid myndigheten finns en överdirektör. Förordning ([2019:1177](https://selex.se/eli/sfs/2019/1177)).

</section>

</section>
<section id="personalansvarsnämnd">

## Personalansvarsnämnd

<section id="19" class="paragraf">

### 19 §

Vid myndigheten ska det finnas en personalansvarsnämnd. Förordning ([2019:1177](https://selex.se/eli/sfs/2019/1177)).

</section>

</section>
<section id="tillämpligheten-av-vissa-föror">

## Tillämpligheten av vissa förordningar

<section id="20" class="paragraf">

### 20 §

Myndigheten ska tillämpa internrevisionsförordningen ([2006:1228](https://selex.se/eli/sfs/2006/1228)) och personalföreträdarförordningen ([1987:1101](https://selex.se/eli/sfs/1987/1101)). Förordning ([2019:1177](https://selex.se/eli/sfs/2019/1177)).

</section>

</section>
<section id="skadestånd">

## Skadestånd

<section id="21" class="paragraf">

### 21 §

Myndigheten får betala ut skälig ersättning för person- eller sakskador som uppkommit i verksamhet som myndigheten bedriver.

Myndighetens beslut i dessa frågor får inte överklagas. Förordning ([2019:1177](https://selex.se/eli/sfs/2019/1177)).

</section>

</section>

</article>