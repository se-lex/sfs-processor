---
beteckning: "1989:891"
rubrik: Förordning om statsbidrag till enskild väghållning
departement: Landsbygds- och infrastrukturdepartementet
utfardad_datum: 1989-11-16
ikraft_datum: 1990-01-01
publicerad_datum: 2026-01-02
forarbeten: - "BET 1986/87:19"
  - "RSKR 1986/87:235"
  - "PROP 1987/88:50"
  - "BET 1987/88:20"
  - "RSKR 1987/88:297"
pdf_url: https://svenskforfattningssamling.se/sites/default/files/sfs/1989-11/SFS1989-891.pdf
andringsforfattningar:
  - beteckning: "1990:1532"
    rubrik: Förordning om ändring i förordningen om statsbidrag till enskild väghållning
    ikraft_datum: 1991-03-01
    anteckningar: ny 17 a §
  - beteckning: "1991:62"
    rubrik: Förordning om ändring i förordningen om statsbidrag till enskild väghållning
    ikraft_datum: 1991-07-01
    anteckningar: "ändr. 5, 9, 11, 16, 21, 27, 29 §§"
  - beteckning: "1991:1808"
    rubrik: Förordning om ändring i förordningen om statsbidrag till enskild väghållning
    ikraft_datum: 1992-01-01
    anteckningar: "ändr. 5, 29 §§"
  - beteckning: "1992:1508"
    rubrik: Förordning om ändring i förordningen om statsbidrag till enskild väghållning
    ikraft_datum: 1993-01-01
    anteckningar: "ändr. 5, 29 §§"
  - beteckning: "1995:1653"
    rubrik: Förordning om ändring i förordningen om statsbidrag till enskild väghållning
    ikraft_datum: 1996-01-01
    anteckningar: "upph. 19, 20 §§; ändr. 2, 10, 15, 16, 21, 25, 27 §§"
  - beteckning: "1997:657"
    rubrik: Förordning om ändring i förordningen om statsbidrag till enskild väghållning
    ikraft_datum: 1997-09-01
    anteckningar: "ändr. 5, 16, 21, 27, 29 §§"
  - beteckning: "1997:685"
    rubrik: Förordning om ändring i förordningen om statsbidrag till enskild väghållning
    ikraft_datum: 1997-11-01
    anteckningar: "ändr. 4, 9, 11, 14, 16, 17, 17 a, 22 §§"
  - beteckning: "2001:136"
    rubrik: Förordning om ändring i förordningen om statsbidrag till enskild väghållning
    ikraft_datum: 2001-04-17
    anteckningar: "ändr. 1, 28, 30 §§, rubr. närmast före 2 §; nya 3 a, 5 a, 25 a §§, rubr. närmast före 25 a §"
  - beteckning: "2008:707"
    rubrik: Förordning om ändring i förordningen om statsbidrag till enskild väghållning
    ikraft_datum: 2008-09-01
    anteckningar: "ändr. 5 a, 28, 30 §§"
  - beteckning: "2009:238"
    rubrik: Förordning om ändring i förordningen om statsbidrag till enskild väghållning
    ikraft_datum: 2009-04-14
    anteckningar: "upph. 4 §; ändr. 5, 6, 9, 11, 12, 13, 14, 29 §§; ny 9 a §"
  - beteckning: "2010:129"
    rubrik: Förordning om ändring i förordningen om statsbidrag till enskild väghållning
    ikraft_datum: 2010-04-01
    anteckningar: "ändr. 5, 6, 9, 10, 11, 13, 14, 16, 17 a, 21, 22 och 26, 27, 28, 29, 30 §§"
  - beteckning: "2010:1760"
    rubrik: Förordning om ändring i förordningen om statsbidrag till enskild väghållning
    ikraft_datum: 2011-01-01
    anteckningar: ändr. 5 §
  - beteckning: "2011:361"
    rubrik: Förordning om ändring i förordningen om statsbidrag till enskild väghållning
    ikraft_datum: 2011-05-02
    anteckningar: ändr. 3 §
  - beteckning: "2018:2012"
    rubrik: Förordning om ändring i förordningen om statsbidrag till enskild väghållning
    ikraft_datum: 2019-01-01
    anteckningar: "ändr. 5, 9, 11 §§"
---
<article selex:utfardad_datum="1989-11-16" selex:ikraft_datum="1990-01-01" selex:upphor_datum="2026-01-01" selex:upphavd="true">

# Förordning om statsbidrag till enskild väghållning

<section id="inledande-bestämmelse">

## Inledande bestämmelse

<section id="1" class="paragraf">

### 1 §

Denna förordning innehåller bestämmelser om statsbidrag till byggande och drift av enskilda vägar samt för förrättningskostnader för fastställande av nya grunder för fördelning av kostnaderna för vissa gemensamhetsanläggningar.

Till enskilda vägar räknas färjleder som drivs av enskilda. Förordning ([2001:136](https://selex.se/eli/sfs/2001/136)).

Bidragsberättigande vägar m.m.

</section>
<section id="2" class="paragraf">

### 2 §

Bidrag lämnas för enskilda vägar som inte är av obetydlig längd och som tillgodoser ett kommunikationsbehov för de fast boende, näringslivet eller det rörliga friluftslivet. Bidrag lämnas också för vägar som är av väsentlig betydelse som genomfartsvägar eller som uppsamlingsvägar för fritidsbebyggelse.

Bidrag lämnas endast för sådana vägar som är ändamålsenliga med hänsyn till övriga vägar och om kostnaderna är skäliga med hänsyn till nyttan. Förordning ([1995:1653](https://selex.se/eli/sfs/1995/1653)).

</section>
<section id="3" class="paragraf">

### 3 §

Bidrag lämnas inte till vägar inom områden med detaljplan enligt plan- och bygglagen ([2010:900](https://selex.se/eli/sfs/2010/900)) där en kommun är väghållare enligt [5 §](#5) väglagen ([1971:948](https://selex.se/eli/sfs/1971/948)). Förordning ([2011:361](https://selex.se/eli/sfs/2011/361)).

</section>
<section id="3a" class="paragraf">

### 3 a §

Bidrag lämnas till samfällighetsföreningar för förrättningskostnader för att enligt anläggningslagen ([1973:1149](https://selex.se/eli/sfs/1973/1149)) fastställa nya grunder för fördelning av kostnaderna för en gemensamhetsanläggning, om

1. föreningen utgjort en vägförening enligt lagen ([1939:608](https://selex.se/eli/sfs/1939/608)) om enskilda vägar, och

2. sådant fastställande skall ske enligt [2 §](#2) andra stycket lagen ([1997:620](https://selex.se/eli/sfs/1997/620)) om upphävande av lagen ([1939:608](https://selex.se/eli/sfs/1939/608)) om enskilda vägar.

För bidrag enligt första stycket gäller inte 2 och [3 §](#3)§. Förordning ([2001:136](https://selex.se/eli/sfs/2001/136)).

</section>

</section>
<section id="ansvariga-myndigheter-och-ansö">

## Ansvariga myndigheter och ansökan om bidrag

<section id="4" class="paragraf" selex:status="upphavd" selex:upphavd="true">

### 4 §

Har upphävts genom förordning ([2009:238](https://selex.se/eli/sfs/2009/238)).

</section>
<section id="5" class="paragraf">

### 5 §

Frågor om bidrag för byggande prövas av Trafikverkets region efter skriftlig ansökan. Vid prövningen ska verket samråda med den som upprättar och fastställer länsplanen för regional transportinfrastruktur enligt lagen ([2010:630](https://selex.se/eli/sfs/2010/630)) om regionalt utvecklingsansvar.

Frågor om driftbidrag prövas av Trafikverkets region efter skriftlig ansökan.

Bidragen betalas ut av Trafikverket. Förordning ([2018:2012](https://selex.se/eli/sfs/2018/2012)).

</section>
<section id="5a" class="paragraf">

### 5 a §

Frågor om bidrag för förrättningskostnader enligt [3 a §](#3a) prövas av Lantmäteriet efter skriftlig ansökan. Bidraget betalas ut av Lantmäteriet. Förordning ([2008:707](https://selex.se/eli/sfs/2008/707)).

</section>

</section>
<section id="planer-för-byggande-av-enskild">

## Planer för byggande av enskilda vägar

<section id="6" class="paragraf">

### 6 §

Trafikverkets region ska på grundval av inkomna ansökningar om byggnadsbidrag för varje län inom regionen upprätta en kommunindelad plan för byggande av sådana enskilda vägar för vilka statsbidrag kan lämnas enligt denna förordning.

Planen ska ligga till grund för fördelningen av medel och bidrag. Förordning ([2010:129](https://selex.se/eli/sfs/2010/129)).

</section>
<section id="7" class="paragraf">

### 7 §

Planen skall avse fem år och redovisa alla vägbyggnadsföretag som beräknas bli utförda under planens giltighetstid under förutsättning att anslag och bidrag beviljas.

Förslagen skall anges i angelägenhetsordning.

</section>
<section id="8" class="paragraf">

### 8 §

Varje företag som redovisas i planen skall innehålla uppgifter om beräknade kostnader och bidrag.

Vidare skall det anges när arbetena kan beräknas bli utförda.

</section>
<section id="9" class="paragraf">

### 9 §

Trafikverket fastställer planen sedan yttrande inhämtats från den som upprättar och fastställer länsplanen för regional transportinfrastruktur och kommunerna i länet. Förordning ([2018:2012](https://selex.se/eli/sfs/2018/2012)).

</section>
<section id="9a" class="paragraf">

### 9 a §

Bestämmelserna i 6–[9 §](#9)§ om upprättande och fastställande av en plan ska inte tillämpas för åtgärder som ingår i närtidssatsningen enligt budgetpropositionen för 2009 och som beräknas byggstartas under 2009. Förordning ([2009:238](https://selex.se/eli/sfs/2009/238)).

</section>
<section id="10" class="paragraf">

### 10 §

Planen skall förnyas vart fjärde år, om inte Trafikverket i ett särskilt fall beslutar annat. Förordning ([2010:129](https://selex.se/eli/sfs/2010/129)).

</section>
<section id="11" class="paragraf">

### 11 §

Trafikverket ska sända en kopia av den fastställda planen till

1. den som ansökt om byggnadsbidrag,

2. den som upprättar och fastställer länsplanen för regional transportinfrastruktur, och

3. kommunerna i länet. Förordning ([2018:2012](https://selex.se/eli/sfs/2018/2012)).

</section>

</section>
<section id="byggnadsbidrag">

## Byggnadsbidrag

<section id="12" class="paragraf">

### 12 §

Byggnadsbidrag lämnas i mån av tillgång på medel med högst 75 procent av kostnaderna.

Har det i totalförsvarets intresse beslutats en viss åtgärd i fråga om ett vägobjekt, ska staten ersätta hela kostnaden för den. Förordning ([2009:238](https://selex.se/eli/sfs/2009/238)).

</section>
<section id="13" class="paragraf">

### 13 §

I de byggnadskostnader som ska ligga till grund för beräkningen av bidrag ingår kostnader för

1. anläggande av en ny väg,

2. omläggning av en väg i ny sträckning,

3. ombyggnad av en väg,

4. förrättning, projektering och kontroll.

Om det finns synnerliga skäl, får Trafikverkets region medge att också ersättningar som ska utges för mark och intrång ska räknas in i byggkostnaderna. Förordning ([2010:129](https://selex.se/eli/sfs/2010/129)).

</section>
<section id="14" class="paragraf">

### 14 §

Byggnadsbidrag får inte lämnas för kostnader som har uppkommit innan bidraget har beviljats, såvida inte Trafikverkets region i ett enskilt fall medger undantag.

Byggnadsbidrag som avser kostnader för sådan projektering som avses i [13 §](#13) 4 får lämnas endast om projekteringshandlingarna godkänts av Trafikverkets region. Förordning ([2010:129](https://selex.se/eli/sfs/2010/129)).

</section>

</section>
<section id="driftbidrag">

## Driftbidrag

<section id="15" class="paragraf">

### 15 §

Driftbidrag lämnas i mån av tillgång på medel som

1. årliga driftbidrag,

2. särskilda driftbidrag. Förordning ([1995:1653](https://selex.se/eli/sfs/1995/1653)).

</section>
<section id="16" class="paragraf">

### 16 §

Årliga driftbidrag till vägar lämnas för skäliga kostnader för sådana arbeten och verksamheter som avses i [45 §](#45) och [46 §](#46) första stycket vägkungörelsen ([1971:954](https://selex.se/eli/sfs/1971/954)). Bidragets andel av kostnaderna bestäms av vägens angelägenhetsgrad. Särskild hänsyn får därvid tas till färjleder.

Driftbidrag lämnas endast om vägen är i tillfredsställande skick för sitt ändamål och väghållningen är ordnad genom en förrättning som har vunnit laga kraft eller genom en överenskommelse som har godkänts av Trafikverkets region.

Särskilt driftbidrag kan lämnas för att rusta upp vägar som inte är i tillfredsställande skick om kostnaden är skälig. Förordning ([2010:129](https://selex.se/eli/sfs/2010/129)).

</section>
<section id="17" class="paragraf">

### 17 §

Årliga driftbidrag får lämnas med högst följande procent av kostnaderna för driften, nämligen

1. till färjleder 85 procent,

2. till genomfartsvägar 80 procent,

3. till vägar som tillgodoser ett kommunikationsbehov för fast boende utanför bebyggelseområdet eller är av väsentlig betydelse för näringslivet eller det rörliga friluftslivet 70 procent,

4. till övriga vägar 40 procent. Förordning ([1997:685](https://selex.se/eli/sfs/1997/685)).

</section>
<section id="17a" class="paragraf">

### 17 a §

Vid fastställandet av driftbidrag till en färjled skall Trafikverkets region utöver vad som anges i [2 §](#2) även beakta väghållarens möjligheter att täcka kostnaderna med hjälp av avgifter från trafikanterna.

Driftbidraget till en färjled får användas även för bidrag till att bygga en bro som ersättning för färjförbindelsen. Bidraget får i dessa fall lämnas med högst det belopp som skulle lämnats som byggnadsbidrag enligt 12-[14 §](#14)§. Förordning ([2010:129](https://selex.se/eli/sfs/2010/129)).

</section>
<section id="18" class="paragraf">

### 18 §

Särskilda driftbidrag lämnas med högst 70 procent av kostnaderna för sådana arbeten som avses i [45 §](#45) 2 och 3 vägkungörelsen ([1971:954](https://selex.se/eli/sfs/1971/954)).

</section>
<section id="19" class="paragraf" selex:status="upphavd" selex:upphavd="true">

### 19 §

har upphävts genom förordning ([1995:1653](https://selex.se/eli/sfs/1995/1653)).

</section>
<section id="20" class="paragraf" selex:status="upphavd" selex:upphavd="true">

### 20 §

har upphävts genom förordning ([1995:1653](https://selex.se/eli/sfs/1995/1653)).'

</section>
<section id="21" class="paragraf">

### 21 §

Driftbidrag får inte lämnas för kostnader som har uppkommit innan bidraget har beviljats, om inte Trafikverkets region i ett särskilt fall medger undantag. Förordning ([2010:129](https://selex.se/eli/sfs/2010/129)).

</section>

</section>
<section id="utbetalning-av-byggnadsbidrag">

## Utbetalning av byggnadsbidrag

<section id="22" class="paragraf">

### 22 §

Byggnadsbidrag skall betalas ut allteftersom byggnadsarbetena fortgår.

Om bidraget avser kostnader för sådan projektering som avses i [13 §](#13) 4 skall det betalas ut när Trafikverkets region har godkänt projekteringshandlingarna. Förordning ([2010:129](https://selex.se/eli/sfs/2010/129)).

</section>
<section id="23" class="paragraf">

### 23 §

Om byggande av en väg kräver tillstånd av en myndighet, får byggnadsbidrag inte betalas ut förrän tillståndet har meddelats.

</section>

</section>
<section id="utbetalning-av-driftbidrag">

## Utbetalning av driftbidrag

<section id="24" class="paragraf">

### 24 §

Årliga driftbidrag till vägar skall betalas ut i efterskott för kalenderår.

Om driftbidraget avser färjled, får det betalas ut i efterskott för kvartal.

</section>
<section id="25" class="paragraf">

### 25 §

Särskilda driftbidrag får betalas ut när arbetena har slutförts eller allteftersom arbetena fortgår. Förordning ([1995:1653](https://selex.se/eli/sfs/1995/1653)).

</section>

</section>
<section id="bidrag-för-förrättningskostnad">

## Bidrag för förrättningskostnader i vissa fall

<section id="25a" class="paragraf">

### 25 a §

Bidrag enligt [3 a §](#3a) lämnas i mån av tillgång på medel till samfällighetsföreningar, om förrättningen begärts senast

1. den 31 december 2001 med högst 50 procent av kostnaderna,

2. den 31 december 2002 med högst 25 procent av kostnaderna. Förordning ([2001:136](https://selex.se/eli/sfs/2001/136)).

Tillsyn m. m.

</section>
<section id="26" class="paragraf">

### 26 §

Trafikverket skall se till att de bidrag som lämnas enligt denna förordning används på lämpligt sätt för avsedda ändamål. Förordning ([2010:129](https://selex.se/eli/sfs/2010/129)).

</section>
<section id="27" class="paragraf">

### 27 §

Vägar till vilka årliga driftbidrag lämnas skall hållas öppna för trafik och underhållas väl.

Om en väg stängts av för trafik utan Trafikverkets regions medgivande eller om underhållet eftersatts, får Trafikverkets region besluta att beviljat årligt driftbidrag inte skall betalas ut. Förordning ([2010:129](https://selex.se/eli/sfs/2010/129)).

</section>

</section>
<section id="bemyndigande">

## Bemyndigande

<section id="28" class="paragraf">

### 28 §

Föreskrifter för verkställighet av 3 a, 5 a och [25 a §](#25a)§ får meddelas av Lantmäteriet. Föreskrifter för verkställighet av denna förordning i övrigt får meddelas av Trafikverket. Förordning ([2010:129](https://selex.se/eli/sfs/2010/129)).

</section>

</section>
<section id="överklaganden">

## Överklaganden

<section id="29" class="paragraf">

### 29 §

Beslut av Trafikverkets region om bidrag får överklagas hos Trafikverket. Förordning ([2010:129](https://selex.se/eli/sfs/2010/129)).

</section>
<section id="30" class="paragraf">

### 30 §

Trafikverkets och Lantmäteriets beslut enligt denna förordning får inte överklagas. Förordning ([2010:129](https://selex.se/eli/sfs/2010/129)).


</section>

</section>
<section id="övergångsbestämmelser" selex:status="upphavd" selex:upphavd="true">

## Övergångsbestämmelser

[1989:891](https://selex.se/eli/sfs/1989/891)

Denna förordning träder i kraft den 1 januari 1990, då förordningen ([1979:788](https://selex.se/eli/sfs/1979/788)) om statsbidrag till enskild väghållning skall upphöra att gälla. De nya bestämmelserna i 6--[11 §](#11)§ tillämpas första gången på flerårsplaner som avser åren 1991--1995.

Den upphävda förordningen gäller fortfarande för årliga driftbidrag som avser åren 1989 och 1990.

[1997:685](https://selex.se/eli/sfs/1997/685)

Denna förordning träder i kraft den 1 november 1997. De nya bestämmelserna i [17 §](#17) tillämpas första gången för årlig drift som avser år 1998.

[2009:238](https://selex.se/eli/sfs/2009/238)

1. Denna förordning träder i kraft den 14 april 2009.

2. Den upphävda [4 §](#4) ska fortsätta att gälla vid fördelning av medel som avser år 2009.

</section>

</article>