---
beteckning: "1993:387"
rubrik: Lag om stöd och service till vissa funktionshindrade
departement: Socialdepartementet
utfardad_datum: 1993-05-27
ikraft_datum: 1994-01-01
publicerad_datum: 2025-12-15
forarbeten: - "PROP 1992/93:159"
  - "BET 1992/93:SoU19"
  - "RSKR 1992/93:321"
pdf_url: https://svenskforfattningssamling.se/sites/default/files/sfs/1993-05/SFS1993-387.pdf
andringsforfattningar:
  - beteckning: "1994:1701"
    rubrik: Lag om ändring i lagen om stöd och service till vissa funktionshindrade
    ikraft_datum: 1995-02-01
    anteckningar: ändr. 9 §
  - beteckning: "1995:100"
    rubrik: Lag om ändring i lagen om stöd och service till vissa funktionshindrade
    ikraft_datum: 1995-04-01
    anteckningar: ändr. 27 §
  - beteckning: "1996:534"
    rubrik: Lag om ändring i lagen om stöd och service till vissa funktionshindrade
    ikraft_datum: 1996-07-01
    anteckningar: "ändr. 9 §; nya 9 a, 9 b §§"
  - beteckning: "1997:723"
    rubrik: Lag om ändring i lagen om stöd och service till vissa funktionshindrade
    ikraft_datum: 1997-11-01
    anteckningar: ändr. 9 §
  - beteckning: "2000:526"
    rubrik: Lag om ändring i lagen om stöd och service till vissa funktionshindrade
    ikraft_datum: 2000-07-01
    anteckningar: "ändr. 26, 27 §§; ny 26 a §"
  - beteckning: "2000:1032"
    rubrik: Lag om ändring i lagen om stöd och service till vissa funktionshindrade
    ikraft_datum: 2001-01-01
    anteckningar: ny 17 a §
  - beteckning: "2000:1441"
    rubrik: Lag om ändring i lagen om stöd och service till vissa funktionshindrade
    ikraft_datum: 2001-01-01
    anteckningar: "nuvarande 9 b § i 1996:534 betecknas 9 c §"
  - beteckning: "2000:1030"
    rubrik: Lag om ändring i lagen om stöd och service till vissa funktionshindrade
    ikraft_datum: 2001-01-01
    anteckningar: ändr. 9 a §; ny 9 b §
  - beteckning: "2002:439"
    rubrik: Lag om ändring i lagen om stöd och service till vissa funktionshindrade
    ikraft_datum: 2002-07-01
    anteckningar: "upph. 26 a §; ändr. 27 §; nya 28 a, 28 b, 28 c, 28 d §§, rubr. närmast före 28 a §"
  - beteckning: "2002:199"
    rubrik: Lag om ändring i lagen om stöd och service till vissa funktionshindrade
    ikraft_datum: 2003-01-01
    anteckningar: ändr. 19 §
  - beteckning: "2003:197"
    rubrik: Lag om ändring i lagen om stöd och service till vissa funktionshindrade
    ikraft_datum: 2003-07-01
    anteckningar: ändr. 22 §
  - beteckning: "2003:885"
    rubrik: Lag om ändring i lagen om stöd och service till vissa funktionshindrade
    ikraft_datum: 2004-03-01
    anteckningar: ny 15 a §
  - beteckning: "2004:826"
    rubrik: Lag om ändring i lagen om stöd och service till vissa funktionshindrade
    ikraft_datum: 2005-01-01
    anteckningar: ändr. 18 §
  - beteckning: "2005:125"
    rubrik: Lag om ändring i lagen om stöd och service till vissa funktionshindrade
    ikraft_datum: 2005-07-01
    anteckningar: "ändr. 2, 6, 7, 11, 12, 13, 23, 27 §§, rubr. närmast före 27 §; nya 21 a, 21 b, 21 c, 21 d, 23 a, 23 b, 23 c, 24 a, 27 a §§, rubr. närmast före 21 a, 24 a §§"
  - beteckning: "2007:1313"
    rubrik: Lag om ändring i lagen om stöd och service till vissa funktionshindrade
    ikraft_datum: 2008-04-01
    anteckningar: "nuvarande 23 b, 23 c §§ betecknas 23 c, 23 d §§; ändr. 23 a §, den nya 23 d §; ny 23 b §"
  - beteckning: "2008:77"
    rubrik: Lag om ändring i lagen om stöd och service till vissa funktionshindrade
    ikraft_datum: 2008-07-01
    anteckningar: "ändr. 28 a, 28 b, 28 d §§; nya 28 e, 28 f, 28 g, 28 h §§, rubr. närmast före 28 f §"
  - beteckning: "2009:454"
    rubrik: Lag om ändring i lagen om stöd och service till vissa funktionshindrade
    ikraft_datum: 2009-06-30
    anteckningar: ändr. 27 §
  - beteckning: "2009:597"
    rubrik: Lag om ändring i lagen om stöd och service till vissa funktionshindrade
    ikraft_datum: 2010-01-01
    anteckningar: "upph. 24 §; ändr. 13, 23, 23 c, 23 d, 25, 26, 27, 28 c, 28 f, 28 g §§; nya 26 a, 26 b, 26 c, 26 d, 26 e, 26 f, 26 g, 26 h, 30 §§, rubr. närmast före 30 §"
  - beteckning: "2009:813"
    rubrik: Lag om ändring i lagen om stöd och service till vissa funktionshindrade
    ikraft_datum: 2010-02-15
    anteckningar: "ändr. 27, 28 c §§"
  - beteckning: "2010:480"
    rubrik: Lag om ändring i lagen om stöd och service till vissa funktionshindrade
    ikraft_datum: 2011-01-01
    anteckningar: "ändr. 8, 9, 9 a, 10, 15, 17, 18, 19, 23, 25, 27, 28 §§, rubr. närmast före 23 § sätts närmast före 23 a §, nya 6 a, 8 a, 26 i §§, rubr. närmast före 23 §"
  - beteckning: "2011:329"
    rubrik: Lag om ändring i lagen om stöd och service till vissa funktionshindrade
    ikraft_datum: 2011-05-01
    anteckningar: "upph. 17 a §, ändr. 16, 27, 28 a, 28 e §§; nya 16 a, 16 b, 16 c, 16 d, 16 e, 28 i §§"
  - beteckning: "2010:430"
    rubrik: Lag om ändring i lagen om stöd och service till vissa funktionshindrade
    ikraft_datum: 2011-07-01
    anteckningar: "ändr. 24 a §, rubr. närmast före 24 a §; nya 23 e, 24 b, 24 c, 24 d, 24 e, 24 f, 24 g §§"
  - beteckning: "2012:940"
    rubrik: Lag om ändring i lagen om stöd och service till vissa funktionshindrade
    ikraft_datum: 2013-06-01
    anteckningar: "ändr. 23, 23 c, 23 d, 24 f, 25, 26 a, 26 c, 26 d, 26 f, 26 g, 26 h, 26 i, 27, 28 c, 28 f, 28 g, 28 i §§"
  - beteckning: "2012:930"
    rubrik: Lag om ändring i lagen om stöd och service till vissa funktionshindrade
    ikraft_datum: 2013-07-01
    anteckningar: "nuvarande 9 c § betecknas 9 e §; ändr. 9 a, 13, 15, 23, 26, 26 f, 26 g, 27 §§; nya 9 c, 9 d, 11 a, 24 §§"
  - beteckning: "2014:756"
    rubrik: Lag om ändring i lagen om stöd och service till vissa funktionshindrade
    ikraft_datum: 2015-01-01
    anteckningar: "ändr. 26 e, 27 a §§"
  - beteckning: "2015:985"
    rubrik: Lag om ändring i lagen om stöd och service till vissa funktionshindrade
    ikraft_datum: 2016-01-01
    anteckningar: ändr. 16 d §
  - beteckning: "2017:39"
    rubrik: Lag om ändring i lagen om stöd och service till vissa funktionshindrade
    ikraft_datum: 2017-04-01
    anteckningar: ändr. 9 a §
  - beteckning: "2017:313"
    rubrik: Lag om ändring i lagen om stöd och service till vissa funktionshindrade
    ikraft_datum: 2017-07-01
    anteckningar: ändr. 8 §
  - beteckning: "2017:735"
    rubrik: Lag om ändring i lagen om stöd och service till vissa funktionshindrade
    ikraft_datum: 2018-01-01
    anteckningar: "ändr. 28 f, 28 g §§"
  - beteckning: "2018:113"
    rubrik: Lag om ändring i lagen om stöd och service till vissa funktionshindrade
    ikraft_datum: 2018-04-01
    anteckningar: ändr. 9 a §
  - beteckning: "2018:223"
    rubrik: Lag om ändring i lagen om stöd och service till vissa funktionshindrade
    ikraft_datum: 2018-07-01
    anteckningar: ändr. 9 a §
  - beteckning: "2018:556"
    rubrik: Lag om ändring i lagen om stöd och service till vissa funktionshindrade
    ikraft_datum: 2018-07-01
    anteckningar: ny 15 b §
  - beteckning: "2018:571"
    rubrik: Lag om ändring i lagen om stöd och service till vissa funktionshindrade
    ikraft_datum: 2018-07-01
    anteckningar: ändr 17 §
  - beteckning: "2018:1155"
    rubrik: om ändring i lagen om stöd och service till vissa funktionshindrade
    ikraft_datum: 2019-01-01
    anteckningar: "nuvarande 23 a, 23 b, 23 c, 23 d, 23 e §§ betecknas 23 c, 23 d, 23 e, 23 f, 23 g §§; ändr. 13, 23, 26, 26 f, 26 g, 27 §; nya 20 a, 23 a, 23 b §§"
  - beteckning: "2019:55"
    rubrik: Lag om ändring i lagen om stöd och service till vissa funktionshindrade
    ikraft_datum: 2019-03-15
    anteckningar: "ändr. 23 c, 23 d, 23 f §§"
  - beteckning: "2018:1723"
    rubrik: Lag om ändring i lagen om stöd och service till vissa funktionshindrade
    ikraft_datum: 2019-04-02
    anteckningar: ändr. 16 d §
  - beteckning: "2019:618"
    rubrik: Lag om ändring i lagen om stöd och service till vissa funktionshindrade
    ikraft_datum: 2019-11-01
    anteckningar: ändr. 9 a §
  - beteckning: "2019:883"
    rubrik: Lag om ändring i lagen om stöd och service till vissa funktionshindrade
    ikraft_datum: 2020-01-01
    anteckningar: "ändr. 2, 3, 10, 16, 17, 21 d, 22, 23, 26 f, 28 a, 28 c, 28 d, 28 e §§, rubr. närmast före 16 §"
  - beteckning: "2020:441"
    rubrik: Lag om ändring i lagen om stöd och service till vissa funktionshindrade
    ikraft_datum: 2020-07-01
    anteckningar: ändr. 9 a §; ny 9 f §
  - beteckning: "2021:877"
    rubrik: Lag om ändring i lagen om stöd och service till vissa funktionshindrade
    ikraft_datum: 2021-11-01
    anteckningar: "ändr. 9 d, 15, 26 c §§"
  - beteckning: "2022:1253"
    rubrik: Lag om ändring i lagen om stöd och service till vissa funktionshindrade
    ikraft_datum: 2023-01-01
    anteckningar: ny 9 g §
  - beteckning: "2022:880"
    rubrik: Lag om ändring i lagen om stöd och service till vissa funktionshindrade
    ikraft_datum: 2023-01-01
    anteckningar: ändr. 9 b §
  - beteckning: "2022:1227"
    rubrik: Lag om ändring i lagen om stöd och service till vissa funktionshindrade
    ikraft_datum: 2023-01-01
    anteckningar: "ändr. 9 a, 9 f §§"
  - beteckning: "2021:737"
    rubrik: Lag om ändring i lagen om stöd och service till vissa funktionshindrade
    ikraft_datum: 2023-07-01
    anteckningar: "ändr. 6, 28 §§"
  - beteckning: "2024:84"
    rubrik: Lag om ändring i lagen om stöd och service till vissa funktionshindrade
    ikraft_datum: 2024-04-01
    anteckningar: ändr. 16 d §
  - beteckning: "2024:695"
    rubrik: Lag om ändring i lagen om stöd och service till vissa funktionshindrade
    ikraft_datum: 2024-11-01
    anteckningar: ny 7 a §
  - beteckning: "2025:416"
    rubrik: Lag om ändring i lagen om stöd och service till vissa funktionshindrade
    ikraft_datum: 2025-07-01
    anteckningar: "ändr. 16 d, 24 g §§"
  - beteckning: "2025:1298"
    rubrik: Lag om ändring i lagen om stöd och service till vissa funktionshindrade
    ikraft_datum: 2026-01-01
    anteckningar: "ändr. 15, 23, 26 g, 27, 28, 28 b §§; nya 26 j, 26 k, 26 l, 26 m, 26 n, 26 o, 26 p §§, rubr. närmast före 26 k §"
  - beteckning: "2022:881"
    rubrik: Lag om ändring i lagen om stöd och service till vissa funktionshindrade
    ikraft_datum: 2026-01-01
    anteckningar: ändr. 9 b §
  - beteckning: "2025:1494"
    rubrik: Lag om ändring i lagen om stöd och service till vissa funktionshindrade
    ikraft_datum: 2026-01-15
    anteckningar: ändr. 24 g §
  - beteckning: "2013:272"
    rubrik: Lag om ändring i lagen om ändring i lagen om stöd och service till vissa funktionshindrade
    anteckningar: "ny 3 p övergångsbest. till 2012:940"
  - beteckning: "2012:961"
    rubrik: Lag om ändring i lagen om ändring i lagen om stöd och service till vissa funktionshindrade
    anteckningar: "ändr. 9 c, 15, 23, 26 f, 26 g, 27 §§ i 2012:930"
  - beteckning: "2022:1252"
    rubrik: Lag om ändring i lagen om ändring i lagen om stöd och service till vissa funktionshindrade
    anteckningar: "ändr. 9 a och 9 f §§ i 2022:1227"
---
<article selex:utfardad_datum="1993-05-27" selex:ikraft_datum="1994-01-01">

# Lag om stöd och service till vissa funktionshindrade

<section id="inledande-bestämmelser">

## Inledande bestämmelser

<section id="1" class="paragraf">

### 1 §

Denna lag innehåller bestämmelser om insatser för särskilt stöd och särskild service åt personer

1. med utvecklingsstörning, autism eller autismliknande tillstånd,

2. med betydande och bestående begåvningsmässigt funktionshinder efter hjärnskada i vuxen ålder föranledd av yttre våld eller kroppslig sjukdom, eller

3. med andra varaktiga fysiska eller psykiska funktionshinder som uppenbart inte beror på normalt åldrande, om de är stora och förorsakar betydande svårigheter i den dagliga livsföringen och därmed ett omfattande behov av stöd eller service.

</section>
<section id="2" class="paragraf">

### 2 §

Varje region ska, om inte något annat avtalats enligt [17 §](#17), svara för insatser enligt [9 §](#9) 1.

Varje kommun ska, om inte något annat avtalats enligt [17 §](#17), svara för insatser enligt [9 §](#9) 2-10. Lag ([2019:883](https://selex.se/eli/sfs/2019/883)).

</section>
<section id="3" class="paragraf">

### 3 §

Vad som föreskrivs för regioner i denna lag gäller också kommuner som inte ingår i någon region. Lag ([2019:883](https://selex.se/eli/sfs/2019/883)).

</section>
<section id="4" class="paragraf">

### 4 §

Denna lag innebär ingen inskränkning i de rättigheter som den enskilde kan ha enligt någon annan lag.

</section>

</section>
<section id="verksamhetens-mål-och-allmänna">

## Verksamhetens mål och allmänna inriktning

<section id="5" class="paragraf">

### 5 §

Verksamhet enligt denna lag skall främja jämlikhet i levnadsvillkor och full delaktighet i samhällslivet för de personer som anges i [1 §](#1). Målet skall vara att den enskilde får möjlighet att leva som andra.

</section>
<section id="6" class="paragraf">

### 6 §

Verksamheten enligt denna lag ska vara av god kvalitet och bedrivas i samarbete med andra berörda samhällsorgan och myndigheter. Verksamheten ska vara grundad på respekt för den enskildes självbestämmanderätt och integritet. Den enskilde ska i största möjliga utsträckning ges inflytande och medbestämmande över insatser som ges. Kvaliteten i verksamheten ska systematiskt och fortlöpande utvecklas och säkras.

För verksamheten enligt denna lag ska det finnas den personal som behövs för att ett gott stöd och en god service och omvårdnad ska kunna ges.

I verksamhet enligt denna lag får endast den som har ett sådant bevis som avses i 4 kap. [5 a §](#kap4.5a) patientsäkerhetslagen ([2010:659](https://selex.se/eli/sfs/2010/659)) använda yrkestiteln undersköterska. Den som saknar behörighet att använda yrkestiteln får inte använda en titel som kan förväxlas med den yrkestiteln. Lag ([2021:737](https://selex.se/eli/sfs/2021/737)).

</section>
<section id="6a" class="paragraf">

### 6 a §

När åtgärder rör barn ska barnets bästa särskilt beaktas. Lag ([2010:480](https://selex.se/eli/sfs/2010/480)).

</section>

</section>
<section id="rätten-till-insatser">

## Rätten till insatser

<section id="7" class="paragraf">

### 7 §

Personer som anges i [1 §](#1) har rätt till insatser i form av särskilt stöd och särskild service enligt [9 §](#9) 1-–9, om de behöver sådan hjälp i sin livsföring och om deras behov inte tillgodoses på annat sätt. Personer som anges i [1 §](#1) 1 och 2 har, under samma förutsättningar, även rätt till insatser enligt [9 §](#9) 10.

Den enskilde skall genom insatserna tillförsäkras goda levnadsvillkor. Insatserna skall vara varaktiga och samordnade. De skall anpassas till mottagarens individuella behov samt utformas så att de är lätt tillgängliga för de personer som behöver dem och stärker deras förmåga att leva ett självständigt liv. Lag ([2005:125](https://selex.se/eli/sfs/2005/125)).

</section>
<section id="7a" class="paragraf">

### 7 a §

En utlänning som har ett uppehållstillstånd med tillfälligt skydd, eller uppehållstillstånd efter tillfälligt skydd, enligt [21 kap. 2, 3, 4 eller 6 § utlänningslagen](https://selex.se/eli/sfs/2005/716#kap21.2) ([2005:716](https://selex.se/eli/sfs/2005/716)) har inte rätt till insatser enligt denna lag. Lag ([2024:695](https://selex.se/eli/sfs/2024/695)).

</section>
<section id="8" class="paragraf">

### 8 §

Insatser enligt denna lag ska ges den enskilde endast om han eller hon begär det. Om den enskilde är under 15 år eller uppenbart saknar förmåga att på egen hand ta ställning i frågan kan vårdnadshavare, god man, förmyndare, förvaltare eller framtidsfullmaktshavare begära insatser för honom eller henne.

När en insats rör ett barn ska barnet få relevant information och ges möjlighet att framföra sina åsikter. Barnets åsikter ska tillmätas betydelse i förhållande till barnets ålder och mognad. Lag ([2017:313](https://selex.se/eli/sfs/2017/313)).

</section>
<section id="8a" class="paragraf">

### 8 a §

I ett ärende som gäller insatser enligt [9 §](#9) har den enskilde rätt att muntligen vid besök lämna uppgifter inför nämnden, om det inte finns särskilda skäl mot det.

Den enskilde ska underrättas om sin rätt enligt första stycket. Lag ([2010:480](https://selex.se/eli/sfs/2010/480)).

</section>

</section>
<section id="insatserna-för-särskilt-stöd-o">

## Insatserna för särskilt stöd och särskild service

<section id="9" class="paragraf">

### 9 §

Insatserna för särskilt stöd och service är

1. rådgivning och annat personligt stöd som ställer krav på särskild kunskap om problem och livsbetingelser för människor med stora och varaktiga funktionshinder,

2. biträde av personlig assistent eller ekonomiskt stöd till skäliga kostnader för sådan assistans, till den del behovet av stöd inte täcks av beviljade assistanstimmar enligt [51 kap. socialförsäkringsbalken](https://selex.se/eli/sfs/2010/110),

3. ledsagarservice,

4. biträde av kontaktperson,

5. avlösarservice i hemmet,

6. korttidsvistelse utanför det egna hemmet,

7. korttidstillsyn för skolungdom över 12 år utanför det egna hemmet i anslutning till skoldagen samt under lov,

8. boende i familjehem eller bostad med särskild service för barn eller ungdomar som behöver bo utanför föräldrahemmet,

9. bostad med särskild service för vuxna eller annan särskilt anpassad bostad för vuxna,

10. daglig verksamhet för personer i yrkesverksam ålder som saknar förvärvsarbete och inte utbildar sig. Lag ([2010:480](https://selex.se/eli/sfs/2010/480)).

</section>
<section id="9a" class="paragraf">

### 9 a §

Med personlig assistans enligt [9 §](#9) 2 avses personligt utformat stöd som ges av ett begränsat antal personer åt den som på grund av stora och varaktiga funktionshinder behöver hjälp med ett eller flera grundläggande behov. Med grundläggande behov avses

1. andning,

2. personlig hygien,

3. måltider,

4. av- och påklädning,

5. kommunikation med andra,

6. stöd som den enskilde behöver på grund av en psykisk funktionsnedsättning för att förebygga att han eller hon fysiskt skadar sig själv, någon annan eller egendom, och

7. stöd som den enskilde behöver löpande under större delen av dygnet på grund av ett medicinskt tillstånd som innebär att det finns fara för den enskildes liv eller att det annars finns en överhängande och allvarlig risk för hans eller hennes fysiska hälsa.

Om den enskilde på grund av en psykisk funktionsnedsättning behöver kvalificerade aktiverings- och motiveringsinsatser för att han eller hon själv ska klara att tillgodose ett grundläggande behov som avses i första stycket 2-5, ska sådana insatser beaktas som en del av hjälpen med det grundläggande behovet.

Hjälp med behov enligt första stycket 1, 6 och 7 ska anses som hjälp med grundläggande behov, oavsett hjälpens karaktär. Detta gäller även hjälp med måltider i form av sondmatning och hjälp i form av kvalificerade aktiverings- och motiveringsinsatser.

Den som har behov av personlig assistans för sina grundläggande behov har även rätt till insats enligt [9 §](#9) 2 för andra personliga behov om behoven inte tillgodoses på annat sätt. Om behovet avser hjälp med ett grundläggande behov som avses i första stycket 1 eller 7, omfattar rätten till insats alla åtgärder som är direkt nödvändiga för att hjälpen ska kunna ges. Om behovet avser hjälp med måltider i form av sondmatning, omfattar rätten till insats alla åtgärder som är direkt nödvändiga för förberedelse och efterarbete i samband med sådana måltider. Personlig assistans för andra personliga behov avser även

1. tid under den enskildes dygnsvila när en assistent behöver vara tillgänglig i väntan på att den enskilde behöver hjälp utan att det är fråga om tillsyn (väntetid),

2. tid under den enskildes dygnsvila när en assistent i stället behöver finnas till förfogande på annan plats i väntan på att den enskilde behöver hjälp (beredskap), och

3. tid när en assistent behöver vara närvarande i samband med en aktivitet utanför den enskildes hem på grund av att ett hjälpbehov kan förväntas uppstå.

Den som har behov av mer än en personlig assistent samtidigt, har rätt till två eller flera assistenter endast om möjligheterna att få bidrag enligt lagen ([2018:222](https://selex.se/eli/sfs/2018/222)) om bostadsanpassningsbidrag eller hjälpmedel enligt hälso- och sjukvårdslagen ([2017:30](https://selex.se/eli/sfs/2017/30)), har utretts. Lag ([2022:1252](https://selex.se/eli/sfs/2022/1252)).

</section>
<section id="9b" class="paragraf" selex:status="upphord" selex:upphor_datum="2026-01-01">

### 9 b §

Insatser enligt [9 §](#9) 2 avser tid efter det att den insatsberättigade har fyllt 66 år endast om

1. insatsen har beviljats innan han eller hon har fyllt 66 år, eller

2. ansökan om sådan insats inkommer till kommunen senast dagen före 66-årsdagen och därefter blir beviljad.

Insatser enligt [9 §](#9) 2 får dock inte utökas efter det att den insatsberättigade har fyllt 66 år. Lag ([2022:880](https://selex.se/eli/sfs/2022/880)).

</section>
<section id="9b" class="paragraf" selex:status="ikraft" selex:ikraft_datum="2026-01-01">

### 9 b §

Insatser enligt [9 §](#9) 2 avser tid efter det att den insatsberättigade har uppnått riktåldern för pension enligt [2 kap. 10 a-10 d §§ socialförsäkringsbalken](https://selex.se/eli/sfs/2010/110#kap2.10a) endast om

1. insatsen har beviljats innan han eller hon har uppnått riktåldern för pension, eller

2. ansökan om sådan insats inkommer till kommunen senast dagen före den dag när riktåldern för pension uppnås och därefter blir beviljad.

Insatser enligt [9 §](#9) 2 får dock inte utökas efter det att den insatsberättigade har uppnått riktåldern för pension. Lag ([2022:881](https://selex.se/eli/sfs/2022/881)).

</section>
<section id="9c" class="paragraf">

### 9 c §

När ekonomiskt stöd enligt [9 §](#9) 2 har beviljats och assistans utförs av någon som är närstående till eller lever i hushållsgemenskap med den insatsberättigade och som inte är anställd av kommunen, ska

1. kommunen få besöka den insatsberättigade när det behövs för bedömningen av rätten till eller behovet av insatsen eller i övrigt för tillämpningen av denna lag, och

2. Inspektionen för vård och omsorg få tillträde till bostaden för att inspektera assistansen enligt [26 d §](#26d).

Vid inspektion enligt första stycket 2 gäller inte [26 e §](#26e). Om en myndighet vid upprepade tillfällen utan giltig anledning vägras besök eller inspektion enligt första stycket, får det ekonomiska stödet enligt [9 §](#9) 2 dras in eller sättas ned. För att stödet ska få dras in eller sättas ned krävs att den insatsberättigade har informerats om denna påföljd.

Med närstående enligt första stycket avses make, sambo, barn, förälder och syskon samt deras makar, sambor och barn. Lag ([2012:961](https://selex.se/eli/sfs/2012/961)).

</section>
<section id="9d" class="paragraf">

### 9 d §

Som kostnad för personlig assistans enligt [9 §](#9) 2 anses inte ersättning för assistans som utförs av någon

1. som inte har fyllt 18 år,

2. som är bosatt utanför Europeiska ekonomiska samarbetsområdet,

3. som till följd av sjukdom, ålderdom eller liknande orsak saknar förmåga att utföra arbete som personlig assistent, eller

4. på arbetstid som överstiger den tid som anges i 2-[4 §](#4)§ lagen ([1970:943](https://selex.se/eli/sfs/1970/943)) om arbetstid m.m. i husligt arbete, 5-[10 b §](#10b)§ arbetstidslagen ([1982:673](https://selex.se/eli/sfs/1982/673)) eller kollektivavtal som uppfyller kraven i [3 §](#3) arbetstidslagen.

Kostnad för personlig assistans som har utförts i en yrkesmässig enskild verksamhet utan tillstånd enligt [23 §](#23) ger inte rätt till ekonomiskt stöd enligt [9 §](#9) 2.

Även om assistansen har utförts utan tillstånd lämnas ekonomiskt stöd enligt [9 §](#9) 2 om

1. verksamheten har haft tillstånd under avtalstiden och assistansen har utförts senast två veckor efter den dag då den assistansberättigade underrättades om att tillståndet har upphört att gälla, eller

2. det finns särskilda skäl. Lag ([2021:877](https://selex.se/eli/sfs/2021/877)).

</section>
<section id="9e" class="paragraf">

### 9 e §

I insatserna enligt [9 §](#9) 5-8 och 10 samt i insatsen bostad med särskild service för vuxna ingår också omvårdnad. I insatserna bostad med särskild service för barn och ungdomar samt bostad med särskild service för vuxna ingår också fritidsverksamhet och kulturella aktiviteter. Lag ([2012:930](https://selex.se/eli/sfs/2012/930)).

</section>
<section id="9f" class="paragraf">

### 9 f §

När behovet av personlig assistans bedöms för ett barn ska det bortses från det hjälpbehov som en vårdnadshavare normalt ska tillgodose enligt föräldrabalken med hänsyn till barnets ålder, utveckling och övriga omständigheter.

Detta ska göras genom schablonavdrag (föräldraavdrag) från barnets behov av hjälp med grundläggande behov och andra personliga behov enligt [9 a §](#9a). Föräldraavdrag ska fastställas med hänsyn till barnets ålder och göras dels från grundläggande behov, dels från andra personliga behov. Avdrag ska dock inte göras till den del hjälpbehovet avser

1. sådant stöd som avses i [9 a §](#9a) första stycket 1 eller 7,

2. åtgärder som är direkt nödvändiga för att hjälp enligt [9 a §](#9a) första stycket 1 eller 7 ska kunna ges,

3. måltider i form av sondmatning,

4. åtgärder som är direkt nödvändiga för förberedelse och efterarbete i samband med sådana måltider,

5. grundläggande behov från och med den månad då barnet fyller 12 år,

6. andra personliga behov före den månad då barnet fyller ett år, eller

7. andra personliga behov från och med den månad då barnet fyller 18 år.

Regeringen får meddela föreskrifter om föräldraavdragens storlek.

Om omvårdnadsbidrag lämnas får det inte påverka bedömningen av behovet av personlig assistans. Lag ([2022:1252](https://selex.se/eli/sfs/2022/1252)).

</section>
<section id="9g" class="paragraf">

### 9 g §

Personlig assistans enligt [9 §](#9) 2 lämnas inte för sjukvårdande insatser enligt hälso- och sjukvårdslagen ([2017:30](https://selex.se/eli/sfs/2017/30)). Lag ([2022:1253](https://selex.se/eli/sfs/2022/1253)).

</section>
<section id="10" class="paragraf">

### 10 §

I samband med att en insats enligt denna lag beviljas ska den enskilde erbjudas att en individuell plan med beslutade och planerade insatser upprättas i samråd med honom eller henne. Den som har beviljats en insats ska när som helst kunna begära att en plan upprättas, om det inte redan har skett. I planen ska även åtgärder redovisas som vidtas av andra än kom- munen eller regionen. Planen ska omprövas fortlöpande och minst en gång om året.

Regionen och kommunen ska underrätta varandra om upprättade planer. Lag ([2019:883](https://selex.se/eli/sfs/2019/883)).

</section>
<section id="11" class="paragraf">

### 11 §

Om någon till följd av ålderdomssvaghet, sjuklighet, långvarigt missbruk av beroendeframkallande medel eller någon annan liknande orsak är ur stånd att själv ta hand om sådant ekonomiskt stöd från kommunen som avses i [9 §](#9) 2, får kommunen besluta att ersättningen skall betalas ut till någon annan person för att användas till kostnader för personlig assistans till den stödberättigade. Lag ([2005:125](https://selex.se/eli/sfs/2005/125)).

</section>
<section id="11a" class="paragraf">

### 11 a §

Den som är arbetsgivare för eller uppdragsgivare åt en personlig assistent ska lämna följande uppgifter till kommunen:

1. Uppgifter som visar om assistenten är närstående till eller lever i hushållsgemenskap med den insatsberättigade, om assistenten har fyllt 18 år och om assistenten är bosatt inom eller utanför EES-området.

Uppgifterna ska lämnas innan assistansen börjar utföras och vid ändrade förhållanden.

2. Uppgifter som visar den arbetstid som assistenten har arbetat hos en insatsberättigad. Uppgifterna ska lämnas månadsvis i efterhand.

3. Uppgifter som visar att något förhållande som anges i [9 d §](#9d) 3 inte föreligger. Uppgifterna ska lämnas på begäran av kommunen. Lag ([2012:930](https://selex.se/eli/sfs/2012/930)).

</section>
<section id="12" class="paragraf">

### 12 §

Kommunen får besluta om återbetalning av ekonomiskt stöd som kommunen beviljat enligt [9 §](#9) 2, om den som erhållit stödet eller hans eller hennes ställföreträdare genom att lämna oriktiga uppgifter eller på annat sätt har förorsakat att det ekonomiska stödet har lämnats felaktigt eller med för högt belopp. Detsamma gäller om det ekonomiska stödet annars har lämnats felaktigt eller med ett för högt belopp och den som erhållit stödet eller hans eller hennes ställföreträdare skäligen borde ha insett detta. Lag ([2005:125](https://selex.se/eli/sfs/2005/125)).

</section>
<section id="13" class="paragraf">

### 13 §

Regeringen eller den myndighet som regeringen bestämmer får i fråga om verksamhet enligt [9 §](#9) meddela föreskrifter till skydd för enskildas liv, personliga säkerhet eller hälsa.

Regeringen eller den myndighet som regeringen bestämmer får meddela föreskrifter om

1. avgift för ansökningar enligt [20 a §](#20a), och

2. villkor för tillstånd enligt 23 och [23 a §](#23a)§. Lag ([2018:1155](https://selex.se/eli/sfs/2018/1155)).

</section>

</section>
<section id="särskilda-uppgifter-för-kommun">

## Särskilda uppgifter för kommunen

<section id="14" class="paragraf">

### 14 §

Kommunen skall verka för att insatser som skall tas upp i planer som avses i [10 §](#10) samordnas.

</section>
<section id="15" class="paragraf" selex:status="upphord" selex:upphor_datum="2026-01-01">

### 15 §

Till kommunens uppgifter hör att

1. fortlöpande följa upp vilka som omfattas av lagen och vilka deras behov av stöd och service är,

2. verka för att personer som anges i [1 §](#1) får sina behov tillgodosedda,

3. informera om mål och medel för verksamheten enligt denna lag,

4. medverka till att personer som anges i [1 §](#1) får tillgång till arbete eller studier,

5. verka för att det allmänna fritids- och kulturutbudet blir tillgängligt för personer som anges i [1 §](#1),

6. anmäla till överförmyndaren dels när en person som omfattas av [1 §](#1) kan antas behöva förmyndare, förvaltare eller god man, dels när ett förmynderskap, förvaltarskap eller godmanskap bör kunna upphöra,

7. samverka med organisationer som företräder människor med omfattande funktionshinder,

8. anmäla till Försäkringskassan när någon som har ansökt om biträde av personlig assistent eller ekonomiskt stöd till sådan assistans enligt [9 §](#9) 2 kan antas ha rätt till assistansersättning enligt [51 kap. socialförsäkringsbalken](https://selex.se/eli/sfs/2010/110),

9. underrätta Försäkringskassan när någon som får assistansersättning enligt [51 kap. socialförsäkringsbalken](https://selex.se/eli/sfs/2010/110) beviljas boende med särskild service, daglig verksamhet, barnomsorg eller någon annan insats som kan påverka behovet av personlig assistans,

10. anmäla till Försäkringskassan om det finns anledning att anta att assistansersättning enligt [51 kap. socialförsäkringsbalken](https://selex.se/eli/sfs/2010/110) används för annat än köp av personlig assistans eller kostnader för personliga assistenter, och

11. anmäla till Inspektionen för vård och omsorg om det finns anledning att anta att en enskild bedriver yrkesmässig verksamhet med personlig assistans utan tillstånd enligt [23 §](#23) eller att en tillståndshavares lämplighet för att bedriva sådan verksamhet kan ifrågasättas. Lag ([2021:877](https://selex.se/eli/sfs/2021/877)).

</section>
<section id="15" class="paragraf" selex:status="ikraft" selex:ikraft_datum="2026-01-01">

### 15 §

Till kommunens uppgifter hör att

1. fortlöpande följa upp vilka som omfattas av lagen och vilka deras behov av stöd och service är,

2. verka för att personer som anges i [1 §](#1) får sina behov tillgodosedda,

3. informera om mål och medel för verksamheten enligt denna lag,

4. medverka till att personer som anges i [1 §](#1) får tillgång till arbete eller studier,

5. verka för att det allmänna fritids- och kulturutbudet blir tillgängligt för personer som anges i [1 §](#1),

6. anmäla till överförmyndaren dels när en person som omfattas av [1 §](#1) kan antas behöva förmyndare, förvaltare eller god man, dels när ett förmynderskap, förvaltarskap eller godmanskap bör kunna upphöra,

7. samverka med organisationer som företräder människor med omfattande funktionshinder,

8. anmäla till Försäkringskassan när någon som har ansökt om biträde av personlig assistent eller ekonomiskt stöd till sådan assistans enligt [9 §](#9) 2 kan antas ha rätt till assistansersättning enligt [51 kap. socialförsäkringsbalken](https://selex.se/eli/sfs/2010/110),

9. underrätta Försäkringskassan när någon som får assistansersättning enligt [51 kap. socialförsäkringsbalken](https://selex.se/eli/sfs/2010/110) beviljas boende med särskild service, daglig verksamhet, barnomsorg eller någon annan insats som kan påverka behovet av personlig assistans,

10. anmäla till Försäkringskassan om det finns anledning att anta att assistansersättning enligt [51 kap. socialförsäkringsbalken](https://selex.se/eli/sfs/2010/110) används för annat än köp av personlig assistans eller kostnader för personliga assistenter, och

11. anmäla till Inspektionen för vård och omsorg om det

a) finns anledning att anta att en verksamhet bedrivs utan sådant tillstånd som krävs enligt [23 §](#23) första stycket,

b) kan ifrågasättas om en tillståndshavare är lämplig enligt [23 §](#23), eller

c) uppmärksammas allvarliga brister i en verksamhet där tillstånd krävs enligt [23 §](#23) första stycket. Lag ([2025:1298](https://selex.se/eli/sfs/2025/1298)).

</section>
<section id="15a" class="paragraf">

### 15 a §

Kommunen skall lämna ut vissa personuppgifter beträffande enskilda som beviljas insatser enligt [9 §](#9) till Socialstyrelsen för framställning av officiell statistik. Regeringen meddelar föreskrifter om vilka uppgifter som skall lämnas ut. Lag ([2003:885](https://selex.se/eli/sfs/2003/885)).

</section>
<section id="15b" class="paragraf">

### 15 b §

En kommun som har tagit emot ett beslut från Försäkringskassan som innebär att en enskild saknar rätt till assistansersättning enligt [51 kap. socialförsäkringsbalken](https://selex.se/eli/sfs/2010/110), ska utan dröjsmål informera den enskilde om förutsättningarna för insatser enligt [9 §](#9) 1–10. Detta gäller dock inte om det är uppenbart obehövligt att lämna sådan information. Lag ([2018:556](https://selex.se/eli/sfs/2018/556)).

</section>

</section>
<section id="gemensamma-bestämmelser-om-reg">

## Gemensamma bestämmelser om regionernas och kommunernas ansvar

<section id="16" class="paragraf">

### 16 §

En kommuns ansvar enligt denna lag gäller gentemot dem som är bosatta i kommunen. Ansvaret för insatser enligt [9 §](#9) 2- 10 omfattar dock inte dem som är bosatta i kommunen genom beslut av en annan kommun i fall som avses i 16 c eller [16 d §](#16d).

Om en person som anges i [1 §](#1) tänker bosätta sig i en kommun, ska kommunen på ansökan meddela förhandsbesked om rätten till insatser enligt [9 §](#9). Vid prövningen av en ansökan om förhandsbesked ska bestämmelserna i denna lag gälla. Kommunen ska utan dröjsmål planera och förbereda insatser som förhandsbeskedet ger den enskilde rätt till om han eller hon bosätter sig i kommunen. Förhandsbeskedet gäller under sex månader räknat från den dag då insatserna blir tillgängliga för den enskilde.

Förhandsbesked enligt andra stycket ska också meddelas på ansökan av en person som redan är bosatt i kommunen, om en annan kommun enligt 16 c eller [16 d §](#16d) har ansvaret enligt denna lag, och om ansökan avser

1. insats enligt [9 §](#9) 8 eller 9, eller

2. andra insatser enligt [9 §](#9) och den enskilde ordnar eget boende.

Om behov av insatser enligt denna lag uppkommer under en tillfällig vistelse i en kommun ska kommunen ansvara för det stöd och den hjälp som behövs i akuta situationer.

I fråga om regionens förpliktelser gäller vad som sägs i denna paragraf om kommunen i stället regionen. Lag ([2019:883](https://selex.se/eli/sfs/2019/883)).

</section>
<section id="16a" class="paragraf">

### 16 a §

När en enskild avser att vistas en kortare tid i en annan kommun än bosättningskommunen, är vistelsekommunen skyldig att på begäran

1. bistå med den utredning som bosättningskommunen behöver för att kunna pröva den enskildes ansökan om insatser enligt [9 §](#9),

2. verkställa bosättningskommunens beslut. Lag ([2011:329](https://selex.se/eli/sfs/2011/329)).

</section>
<section id="16b" class="paragraf">

### 16 b §

Om en bosättningskommun har begärt verkställighet enligt [16 a §](#16a) 2, ska bosättningskommunen ersätta vistelsekommunen för verkställighetskostnaderna. Ersättningen ska betalas enligt den ersättningsnivå som bosättningskommunen tillämpar för motsvarande insatser. Lag ([2011:329](https://selex.se/eli/sfs/2011/329)).

</section>
<section id="16c" class="paragraf">

### 16 c §

Om det finns särskilda skäl, får en kommun verkställa ett beslut enligt [9 §](#9) 8 eller 9 i en annan kommun. Den kommun som har beslutat om boendet har ansvaret enligt denna lag gentemot den person som till följd av beslutet är bosatt i den andra kommunen. Lag ([2011:329](https://selex.se/eli/sfs/2011/329)).

</section>
<section id="16d" class="paragraf">

### 16 d §

En kommun har ansvar enligt denna lag gentemot en person som till följd av ett beslut av kommunen är bosatt i en annan kommun i

1. familjehem, stödboende eller hem för vård eller boende enligt [9 kap. socialtjänstlagen](https://selex.se/eli/sfs/2001/453) ([2025:400](https://selex.se/eli/sfs/2025/400)),

2. särskild boendeform för äldre personer enligt 8 kap. [4 §](#kap8.4) eller [26 kap. 1 § första stycket 2 socialtjänstlagen](https://selex.se/eli/sfs/2001/453#kap26.1), eller

3. bostad med särskilt stöd för personer med funktionsnedsättning enligt 8 kap. [11 §](#kap8.11) eller [26 kap. 1 § första stycket 2 socialtjänstlagen](https://selex.se/eli/sfs/2001/453#kap26.1).

En kommun har ansvar enligt denna lag även gentemot en person som till följd av ett beslut av kommunen vistas i en annan kommun i ett skyddat boende enligt [9 kap. socialtjänstlagen](https://selex.se/eli/sfs/2001/453). Lag ([2025:416](https://selex.se/eli/sfs/2025/416)).

</section>
<section id="16e" class="paragraf">

### 16 e §

Ansvar enligt 16 c och [16 d §](#16d)§ upphör om bosättningskommunen påbörjar verkställighet av insatser efter förhandsbesked enligt [16 §](#16) tredje stycket. Lag ([2011:329](https://selex.se/eli/sfs/2011/329)).

</section>
<section id="17" class="paragraf">

### 17 §

Utöver avtalssamverkan enligt [9 kap. 37 § kommunallagen](https://selex.se/eli/sfs/1991/900#kap9.37) ([2017:725](https://selex.se/eli/sfs/2017/725)) får en region eller en kommun med bibehållet ansvar sluta avtal med en enskild person om att tillhandahålla insatser enligt denna lag. Om avtalet innebär att en insats enligt [9 §](#9) 8 eller 9 ska tillhandahållas i en annan kommun, ska den kommunen underrättas om avtalet.

En region och en kommun som ingår i regionen får sluta avtal om att ansvar för en eller flera uppgifter enligt denna lag överlåts från regionen till kommunen eller från kommunen till regionen. Om en sådan överlåtelse sker ska föreskrifterna i denna lag om region eller kommun gälla för den till vilken uppgiften överlåtits.

Om en region och en kommun har slutit avtal om överlåtelse enligt andra stycket, får överlåtaren lämna sådant ekonomiskt bidrag till mottagaren som motiveras av avtalet. Har en överlåtelse skett från en region till samtliga kommuner som ingår i regionen, får kommunerna lämna ekonomiska bidrag till varandra, om det behövs för kostnadsutjämning mellan kommunerna. Lag ([2019:883](https://selex.se/eli/sfs/2019/883)).

</section>
<section id="17a" class="paragraf" selex:status="upphavd" selex:upphavd="true">

### 17 a §

Har upphävts genom lag ([2011:329](https://selex.se/eli/sfs/2011/329)).

Avgifter m.m.

</section>
<section id="18" class="paragraf">

### 18 §

Av dem som enligt beslut av Försäkringskassan är berättigade att få assistansersättning enligt [51 kap. socialförsäkringsbalken](https://selex.se/eli/sfs/2010/110) får avgift för personlig assistans tas ut inom ramen för sådan ersättning. Lag ([2010:480](https://selex.se/eli/sfs/2010/480)).

</section>
<section id="19" class="paragraf">

### 19 §

Skäliga avgifter för bostad, fritidsverksamhet och kulturella aktiviteter får tas ut av dem som har hel allmän ålderspension, hel sjukersättning eller hel aktivitetsersättning enligt socialförsäkringsbalken eller annan inkomst av motsvarande storlek, enligt de grunder som kommunen bestämmer. Avgifterna får dock inte överstiga kommunens självkostnader. Kommunen ska se till att den enskilde får behålla tillräckliga medel för sina personliga behov. Lag ([2010:480](https://selex.se/eli/sfs/2010/480)).

</section>
<section id="20" class="paragraf">

### 20 §

Om någon som är under 18 år får omvårdnad i ett annat hem än det egna med stöd av denna lag, är föräldrarna skyldiga att i skälig utsträckning bidra till kommunens kostnader för omvårdnaden. Kommunen får i sådana fall uppbära underhållsbidrag som avser barnet.

</section>
<section id="20a" class="paragraf">

### 20 a §

Inspektionen för vård och omsorg får ta ut en avgift för ansökningar om tillstånd enligt [23 §](#23). Lag ([2018:1155](https://selex.se/eli/sfs/2018/1155)).

</section>
<section id="21" class="paragraf">

### 21 §

I andra fall än som anges i 18--[20 §](#20)§ får avgifter eller ersättning för kostnader inte tas ut för insatser enligt denna lag.

</section>

</section>
<section id="dokumentation-och-gallring">

## Dokumentation och gallring

<section id="21a" class="paragraf">

### 21 a §

Handläggning av ärenden som rör enskilda samt genomförande av beslut om insatser enligt denna lag skall dokumenteras. Dokumentationen skall utvisa beslut och åtgärder som vidtas i ärendet samt faktiska omständigheter och händelser av betydelse.

Handlingar som rör enskildas personliga förhållanden skall förvaras så att obehöriga inte får tillgång till dem. Lag ([2005:125](https://selex.se/eli/sfs/2005/125)).

</section>
<section id="21b" class="paragraf">

### 21 b §

Dokumentationen skall utformas med respekt för den enskildes integritet. Den enskilde bör hållas underrättad om de journalanteckningar och andra anteckningar som förs om honom eller henne. Om den enskilde anser att någon uppgift i dokumentationen är oriktig skall detta antecknas. Lag ([2005:125](https://selex.se/eli/sfs/2005/125)).

</section>
<section id="21c" class="paragraf">

### 21 c §

Om anteckningar och andra uppgifter i en personakt hos den eller de nämnder som avses i [22 §](#22) tillhör sådan sammanställning av uppgifter som avses i lagen ([2001:454](https://selex.se/eli/sfs/2001/454)) om behandling av personuppgifter inom socialtjänsten, skall uppgifterna gallras fem år efter det att sista anteckningen gjordes i akten. Uppgifterna skall dock inte gallras så länge uppgifterna om samma person inte har gallrats av nämnden enligt andra stycket.

Uppgifter i en sammanställning som avses i lagen om behandling av personuppgifter inom socialtjänsten skall gallras fem år efter det att de förhållanden som uppgifterna avser har upphört.

Gallringen skall vara avslutad senast kalenderåret efter det att gallringsskyldigheten inträdde. Lag ([2005:125](https://selex.se/eli/sfs/2005/125)).

</section>
<section id="21d" class="paragraf">

### 21 d §

Handlingar som kommit in eller upprättats i samband med att en insats lämnas enligt [9 §](#9) 8 får inte gallras med stöd av bestämmelserna i [21 c §](#21c).

Handlingar ska vidare undantas från gallring enligt bestämmelserna i [21 c §](#21c) av hänsyn till forskningens behov i ett representativt urval av kommuner och regioner och i övriga kommuner och regioner beträffande ett representativt urval av personer. Lag ([2019:883](https://selex.se/eli/sfs/2019/883)).

</section>

</section>
<section id="nämnder">

## Nämnder

<section id="22" class="paragraf">

### 22 §

Ledningen av regionens eller kommunens verksamhet enligt denna lag ska utövas av en eller flera nämnder som fullmäktige utser. Särskilda bestämmelser om gemensam nämnd finns i lagen ([2003:192](https://selex.se/eli/sfs/2003/192)) om gemensam nämnd inom vård- och omsorgsområdet. Lag ([2019:883](https://selex.se/eli/sfs/2019/883)).

</section>

</section>
<section id="tillstånds--och-anmälningsplik">

## Tillstånds- och anmälningsplikt

<section id="23" class="paragraf" selex:status="upphord" selex:upphor_datum="2026-01-01">

### 23 §

En enskild person får inte utan tillstånd av Inspektionen för vård och omsorg yrkesmässigt bedriva verksamhet som avses i [9 §](#9) 2-10.

Tillstånd att bedriva verksamhet som avses i första stycket får meddelas endast den som genom erfarenhet eller på annat sätt har förvärvat insikt i de föreskrifter som gäller för verksamheten. I fråga om en juridisk person ska prövningen sammantaget avse

1. den verkställande direktören och andra som genom en ledande ställning eller på annat sätt har ett bestämmande inflytande över verksamheten,

2. styrelseledamöter och styrelsesuppleanter,

3. bolagsmännen i kommanditbolag eller andra handelsbolag, och

4. personer som genom ett direkt eller indirekt ägande har ett väsentligt inflytande över verksamheten.

Vidare krävs att den enskilda personen i övrigt bedöms lämplig. I fråga om en juridisk person krävs att samtliga som anges i andra stycket 1-4 bedöms lämpliga. Vid lämplighetsbedömningen ska viljan och förmågan att fullgöra sina skyldigheter mot det allmänna, laglydnad i övrigt och andra omständigheter av betydelse beaktas.

Kommuner och regioner som ska bedriva verksamhet som avses i första stycket ska anmäla denna verksamhet till Inspektionen för vård och omsorg innan verksamheten påbörjas.

Den som har beviljats ekonomiskt stöd för personlig assistans enligt [9 §](#9) 2 eller assistansersättning enligt [51 kap. socialförsäkringsbalken](https://selex.se/eli/sfs/2010/110), och som har anställt någon för sådan personlig assistans, ska göra en anmälan till Inspektionen för vård och omsorg innan assistenten påbörjar sitt arbete. Lag ([2019:883](https://selex.se/eli/sfs/2019/883)).

</section>
<section id="23" class="paragraf" selex:status="ikraft" selex:ikraft_datum="2026-01-01">

### 23 §

En enskild person får inte utan tillstånd av Inspektionen för vård och omsorg yrkesmässigt bedriva verksamhet som avses i [9 §](#9) 2-10.

Tillstånd att bedriva verksamhet som avses i första stycket får meddelas endast den som genom erfarenhet eller på annat sätt har förvärvat insikt i de föreskrifter som gäller för verksamheten. I fråga om en juridisk person ska prövningen sammantaget avse

1. den verkställande direktören och andra som genom en ledande ställning eller på annat sätt har ett bestämmande inflytande över verksamheten,

2. styrelseledamöter och styrelsesuppleanter,

3. bolagsmännen i kommanditbolag eller andra handelsbolag, och

4. personer som genom ett direkt eller indirekt ägande har ett väsentligt inflytande över verksamheten.

Vidare krävs att den enskilda personen i övrigt bedöms lämplig. I fråga om en juridisk person krävs att den juridiska personen och samtliga som anges i andra stycket 1-4 bedöms lämpliga. Vid lämplighetsbedömningen ska viljan och förmågan att fullgöra sina skyldigheter mot det allmänna, laglydnad i övrigt och andra omständigheter av betydelse beaktas.

Kommuner och regioner som ska bedriva verksamhet som avses i första stycket ska anmäla verksamheten till Inspektionen för vård och omsorg innan verksamheten påbörjas. Det ska även anmälas om det sker förändringar av en sådan verksamhet som innebär att verksamheten

1. upphör tillfälligt,

2. läggs ned, eller

3. ändras på ett väsentligt sätt.

En anmälan ska göras inom en månad från det att förändringen har genomförts.

Den som har beviljats ekonomiskt stöd för personlig assistans enligt [9 §](#9) 2 eller assistansersättning enligt [51 kap. socialförsäkringsbalken](https://selex.se/eli/sfs/2010/110), och som har anställt någon för sådan personlig assistans, ska göra en anmälan till Inspektionen för vård och omsorg innan assistenten påbörjar sitt arbete. Lag ([2025:1298](https://selex.se/eli/sfs/2025/1298)).

</section>

</section>
<section id="enskild-verksamhet">

## Enskild verksamhet

<section id="23a" class="paragraf">

### 23 a §

En sådan enskild person som avses i [23 §](#23) ska ha ekonomiska förutsättningar att följa de föreskrifter som gäller för verksamheten. Lag ([2018:1155](https://selex.se/eli/sfs/2018/1155)).

</section>
<section id="23b" class="paragraf">

### 23 b §

Den som har beviljats tillstånd enligt [23 §](#23) ska anmäla förändringar i den krets av personer som avses i andra stycket samma paragraf till Inspektionen för vård och omsorg senast en månad efter förändringen. Lag ([2018:1155](https://selex.se/eli/sfs/2018/1155)).

</section>
<section id="23c" class="paragraf">

### 23 c §

Bestämmelserna i 21 a och [21 b §](#21b)§ gäller i tillämpliga delar i enskild verksamhet. Anteckningar och andra uppgifter i en personakt som tillhör en sådan sammanställning av uppgifter som avses i lagen ([2001:454](https://selex.se/eli/sfs/2001/454)) om behandling av personuppgifter inom socialtjänsten ska bevaras och därefter gallras två år efter det att den sista anteckningen gjordes i akten. Uppgifterna ska dock inte gallras så länge uppgifter om samma person inte har gallrats enligt andra stycket.

Uppgifter i en sammanställning som avses i lagen om behandling av personuppgifter inom socialtjänsten ska gallras två år efter det att de förhållanden som uppgifterna avser har upphört.

Gallringen ska vara avslutad senast kalenderåret efter det att gallringsskyldigheten inträdde.

Den nämnd som beslutat om en insats som genomförs i en enskild verksamhet får träffa avtal med den som bedriver verksamheten om att handlingar ska överlämnas till nämnden när gallringsskyldigheten inträder. Detta gäller dock inte sådana handlingar som avses i [23 d §](#23d). Lag ([2019:55](https://selex.se/eli/sfs/2019/55)).

</section>
<section id="23d" class="paragraf">

### 23 d §

Handlingar i en personakt i enskild verksamhet som avser barn som placerats eller tagits emot i bostad med särskild service för barn som behöver bo utanför föräldrahemmet ska överlämnas för bevarande till den nämnd som beslutat om insatsen, när gallringsskyldigheten enligt [23 c §](#23c) första stycket inträder.

När gallringsskyldigheten enligt [23 c §](#23c) första stycket inträder ska handlingar i enskild verksamhet, av hänsyn till forskningens behov, i ett representativt urval av kommuner och i övriga kommuner i fråga om ett representativt urval av personer överlämnas för bevarande till den nämnd som beslutat om insatsen. Lag ([2019:55](https://selex.se/eli/sfs/2019/55)).

</section>
<section id="23e" class="paragraf">

### 23 e §

En handling i en personakt i enskild verksamhet ska, om det begärs av den som akten rör, så snart som möjligt tillhandahållas denne för läsning eller avskrivning på stället eller i avskrift eller kopia, om inte annat följer av [29 §](#29).

En fråga om utlämnande enligt första stycket prövas av den som ansvarar för personakten. Anser denne att personakten eller någon del av den inte bör lämnas ut ska han eller hon genast med eget yttrande överlämna frågan till Inspektionen för vård och omsorg för prövning. Lag ([2018:1155](https://selex.se/eli/sfs/2018/1155)).

</section>
<section id="23f" class="paragraf">

### 23 f §

Inspektionen för vård och omsorg får besluta att en personakt i enskild verksamhet ska tas om hand

1. om verksamheten upphör,

2. om det på sannolika skäl kan antas att personakten inte kommer att handhas enligt föreskrifterna i denna lag eller enligt föreskrifter som meddelats med stöd av lagen, eller

3. om den som ansvarar för personakten ansöker om det och det finns ett påtagligt behov av att akten tas om hand.

En omhändertagen personakt ska återlämnas, om det är möjligt och det inte finns skäl för omhändertagande enligt första stycket. Beslut i fråga om återlämnande meddelas av Inspektionen för vård och omsorg efter ansökan av den som vid beslutet om omhändertagande ansvarade för personakten.

Personakter som tagits om hand ska förvaras avskilda hos arkivmyndigheten i den kommun där akterna omhändertagits. Personakter ska bevaras i minst två år från det att de kom in till arkivmyndigheten, dock får handlingar som avses i [23 d §](#23d) inte gallras. En myndighet som har hand om en personakt som har omhändertagits har, om en uppgift ur akten begärs för ett särskilt fall, samma skyldighet att lämna uppgiften som den haft som ansvarat för akten före omhändertagandet. Lag ([2019:55](https://selex.se/eli/sfs/2019/55)).

</section>
<section id="23g" class="paragraf">

### 23 g §

Ett missförhållande eller en påtaglig risk för ett missförhållande, som har rapporterats enligt [24 b §](#24b), ska i yrkesmässigt bedriven enskild verksamhet utredas av den som bedriver verksamheten.

Rapporten samt utredningen och övrig dokumentation enligt [24 e §](#24e) ska bevaras och därefter gallras fem år efter det att den sista anteckningen gjordes.

Den nämnd som har beslutat om en insats som genomförs i en yrkesmässigt bedriven enskild verksamhet, får träffa avtal med den som bedriver verksamheten om att sådana handlingar som avses i andra stycket ska överlämnas till nämnden när gallringsskyldigheten inträder. Lag ([2018:1155](https://selex.se/eli/sfs/2018/1155)).

</section>
<section id="24" class="paragraf">

### 24 §

Den som har meddelats tillstånd enligt [23 §](#23) och som har anlitats för att utföra personlig assistans åt en enskild, är skyldig att tillhandahålla all den assistans för vilken den enskilde har beviljats ekonomiskt stöd enligt [9 §](#9) 2 eller assistansersättning enligt [51 kap. socialförsäkringsbalken](https://selex.se/eli/sfs/2010/110). Detta gäller dock inte om tillståndshavaren har särskilda skäl för att inte tillhandahålla all assistans. Lag ([2012:930](https://selex.se/eli/sfs/2012/930)).

Anmälan om och avhjälpande av missförhållanden m.m.

</section>
<section id="24a" class="paragraf">

### 24 a §

Var och en som fullgör uppgifter enligt denna lag ska medverka till att den verksamhet som bedrivs och de insatser som genomförs är av god kvalitet. Lag ([2010:430](https://selex.se/eli/sfs/2010/430)).

</section>
<section id="24b" class="paragraf">

### 24 b §

Den som fullgör uppgifter i verksamhet enligt lagstiftning om stöd och service till vissa funktionshindrade ska genast rapportera om han eller hon uppmärksammar eller får kännedom om ett missförhållande eller en påtaglig risk för ett missförhållande, som rör den som får eller som kan komma ifråga för insatser enligt sådan lagstiftning.

Rapporteringsskyldigheten fullgörs

1. i yrkesmässigt bedriven enskild verksamhet till den som bedriver verksamheten, och

2. i övrigt till berörda nämnder som avses i [22 §](#22). Lag ([2010:430](https://selex.se/eli/sfs/2010/430)).

</section>
<section id="24c" class="paragraf">

### 24 c §

Den som enligt [24 b §](#24b) ska ta emot rapporter ska informera den som fullgör uppgifter i verksamhet enligt lagstiftning om stöd och service till vissa funktionshindrade om de skyldigheter som han eller hon har enligt 24 a och b §§. Lag ([2010:430](https://selex.se/eli/sfs/2010/430)).

</section>
<section id="24d" class="paragraf">

### 24 d §

Den som, i yrkesmässigt bedriven enskild verksamhet, enligt [24 b §](#24b) ska ta emot rapporter ska informera berörd nämnd om de rapporter han eller hon har tagit emot. Lag ([2010:430](https://selex.se/eli/sfs/2010/430)).

</section>
<section id="24e" class="paragraf">

### 24 e §

Ett missförhållande eller en påtaglig risk för ett missförhållande, ska dokumenteras, utredas och avhjälpas eller undanröjas utan dröjsmål. Lag ([2010:430](https://selex.se/eli/sfs/2010/430)).

</section>
<section id="24f" class="paragraf">

### 24 f §

Ett allvarligt missförhållande eller en påtaglig risk för ett allvarligt missförhållande, ska snarast anmälas till Inspektionen för vård och omsorg. Den utredning som gjorts med anledning av det inträffade ska bifogas anmälan. Anmälan ska göras av

1. berörda nämnder som avses i [22 §](#22), eller

2. den som bedriver yrkesmässig enskild verksamhet.

Den som bedriver yrkesmässig enskild verksamhet ska informera berörda nämnder som avses i [22 §](#22) om anmälan. Lag ([2012:940](https://selex.se/eli/sfs/2012/940)).

</section>
<section id="24g" class="paragraf" selex:status="upphord" selex:upphor_datum="2026-01-15">

### 24 g §

Ytterligare bestämmelser om anmälnings- och rapporteringsskyldighet finns i 19 kap. [1 §](#kap19.1) och [27 kap. 2 § socialtjänstlagen](https://selex.se/eli/sfs/2001/453#kap27.2) ([2025:400](https://selex.se/eli/sfs/2025/400)). Lag ([2025:416](https://selex.se/eli/sfs/2025/416)).

</section>
<section id="24g" class="paragraf" selex:status="ikraft" selex:ikraft_datum="2026-01-15">

### 24 g §

Bestämmelser om skyldigheten att vid kännedom eller misstanke om att ett barn far illa genast anmäla det till socialnämnden finns i [19 kap. 1 § socialtjänstlagen](https://selex.se/eli/sfs/2001/453#kap19.1) ([2025:400](https://selex.se/eli/sfs/2025/400)). Lag ([2025:1494](https://selex.se/eli/sfs/2025/1494)).

Tillsyn m.m.

</section>
<section id="25" class="paragraf">

### 25 §

Inspektionen för vård och omsorg utövar tillsyn över all verksamhet som bedrivs enligt denna lag. Lag ([2012:940](https://selex.se/eli/sfs/2012/940)).

</section>
<section id="26" class="paragraf">

### 26 §

Tillsyn enligt denna lag innebär granskning av att verksamheten uppfyller krav och mål enligt lagar och andra föreskrifter samt beslut som har meddelats med stöd av sådana föreskrifter. Tillsynen innebär även granskning av att den som har meddelats tillstånd enligt [23 §](#23) fortlöpande uppfyller kraven i [23 §](#23) andra och tredje styckena samt 23 a och [23 b §](#23b)§.

Föreläggande enligt 26 c och [26 f §](#26f)§, återkallelse av tillstånd och förbud enligt [26 g §](#26g) första och andra styckena och [26 h §](#26h) får användas endast när verksamheten inte uppfyller de krav som framgår av lagar och andra föreskrifter. Lag ([2018:1155](https://selex.se/eli/sfs/2018/1155)).

</section>
<section id="26a" class="paragraf">

### 26 a §

Inspektionen för vård och omsorg ska inom ramen för sin tillsyn

1. lämna råd och ge vägledning,

2. kontrollera att brister och missförhållanden avhjälps,

3. förmedla kunskap och erfarenheter som erhålls genom tillsynen, och

4. informera och ge råd till allmänheten. Lag ([2012:940](https://selex.se/eli/sfs/2012/940)).

</section>
<section id="26b" class="paragraf">

### 26 b §

Vid tillsyn som rör barns förhållanden får barnet höras om det kan antas att barnet inte tar skada av samtalet. Barnet får höras utan vårdnadshavarens samtycke och utan att vårdnadshavaren är närvarande. Lag ([2009:597](https://selex.se/eli/sfs/2009/597)).

</section>
<section id="26c" class="paragraf">

### 26 c §

Den som bedriver verksamhet som står under tillsyn enligt denna lag är skyldig att på begäran av Inspektionen för vård och omsorg lämna

- handlingar och annat material som rör verksamheten,

- de upplysningar om verksamheten som inspektionen behöver för sin tillsyn, och

- de upplysningar som inspektionen behöver för att lämna underrättelse om beslut i ett tillsynsärende.

Inspektionen för vård och omsorg får förelägga den som bedriver verksamheten att lämna vad som begärs enligt första stycket. Ett beslut om föreläggande får förenas med vite. Lag ([2021:877](https://selex.se/eli/sfs/2021/877)).

</section>
<section id="26d" class="paragraf">

### 26 d §

Inspektionen för vård och omsorg eller den som myndigheten förordnar har rätt att inspektera verksamhet som står under dess tillsyn.

Den som utför inspektionen har rätt att få tillträde till lokaler eller andra utrymmen som används för verksamheten. För tillträde till bostäder krävs dock att den eller de boende lämnar sitt samtycke till inspektionen. Den som utför inspektionen har rätt att tillfälligt omhänderta handlingar och annat material som rör verksamheten. Den vars verksamhet inspekteras är skyldig att lämna den hjälp som behövs vid inspektionen. Lag ([2012:940](https://selex.se/eli/sfs/2012/940)).

</section>
<section id="26e" class="paragraf">

### 26 e §

Vid sådan inspektion som anges i [26 d §](#26d) har den som utför inspektionen rätt att av Polismyndigheten få den hjälp som behövs för att inspektionen ska kunna genomföras. Lag ([2014:756](https://selex.se/eli/sfs/2014/756)).

</section>
<section id="26f" class="paragraf">

### 26 f §

Om Inspektionen för vård och omsorg finner att det i verksamhet som står under tillsyn enligt denna lag förekommer ett missförhållande som har betydelse för enskildas möjligheter att kunna få de insatser de har rätt till, får inspektionen förelägga den som svarar för verksamheten att avhjälpa missförhållandet. Om inspektionen finner att kraven i [23 §](#23) andra och tredje styckena eller [23 a §](#23a) inte är uppfyllda i verksamhet som beviljats tillstånd, eller att en sådan förändring som avses i [23 b §](#23b) inte har anmälts, får inspek- tionen förelägga den som har beviljats tillståndet att avhjälpa bristen. Ett föreläggande ska innehålla uppgifter om de åtgärder som inspektionen anser nödvändiga för att det påtalade missförhållandet eller bristen ska kunna avhjälpas. Ett beslut om föreläggande får förenas med vite.

Inspektionen för vård och omsorg får även förelägga den kommun eller region som inte har fullgjort sin anmälningsskyldighet enligt [23 §](#23) fjärde stycket att fullgöra denna skyldighet. Ett beslut om föreläggande får förenas med vite. Lag ([2019:883](https://selex.se/eli/sfs/2019/883)).

</section>
<section id="26g" class="paragraf" selex:status="upphord" selex:upphor_datum="2026-01-01">

### 26 g §

Om ett missförhållande enligt [26 f §](#26f) första stycket är allvarligt och Inspektionen för vård och omsorgs föreläggande inte följts, får inspektionen besluta att helt eller delvis återkalla tillståndet för verksamheten. Om verksamheten inte är tillståndspliktig får inspektionen i stället besluta att helt eller delvis förbjuda fortsatt verksamhet.

Om missförhållandet innebär fara för enskildas liv, hälsa eller personliga säkerhet i övrigt, får Inspektionen för vård och omsorg besluta att utan föregående föreläggande helt eller delvis återkalla tillståndet för verksamheten. Om verksamheten inte är tillståndspliktig får inspektionen i stället besluta att helt eller delvis förbjuda fortsatt verksamhet.

Ett tillstånd att bedriva verksamhet får även återkallas om tillståndshavaren inte tillhandahåller assistans enligt [24 §](#24).

Ett tillstånd får återkallas utan föregående föreläggande om tillståndshavaren inte uppfyller kraven i [23 §](#23) andra och tredje styckena eller [23 a §](#23a). Lag ([2018:1155](https://selex.se/eli/sfs/2018/1155)).

</section>
<section id="26g" class="paragraf" selex:status="ikraft" selex:ikraft_datum="2026-01-01">

### 26 g §

Om ett missförhållande enligt [26 f §](#26f) första stycket är allvarligt och Inspektionen för vård och omsorgs föreläggande inte följts, får inspektionen besluta att helt eller delvis återkalla tillståndet för verksamheten. Om verksamheten inte är tillståndspliktig får inspektionen i stället besluta att helt eller delvis förbjuda fortsatt verksamhet.

Om missförhållandet innebär fara för enskildas liv, hälsa eller personliga säkerhet i övrigt, får Inspektionen för vård och omsorg besluta att utan föregående föreläggande helt eller delvis återkalla tillståndet för verksamheten. Om verksamheten inte är tillståndspliktig får inspektionen i stället besluta att helt eller delvis förbjuda fortsatt verksamhet.

Ett tillstånd att bedriva verksamhet får även återkallas om tillståndshavaren inte tillhandahåller assistans enligt [24 §](#24).

Ett tillstånd får återkallas utan föregående föreläggande om

1. tillståndshavaren inte uppfyller kraven i [23 §](#23) andra och tredje styckena eller [23 a §](#23a), eller

2. tillståndet inte har utnyttjats under en sammanhängande tid av sex månader. Lag ([2025:1298](https://selex.se/eli/sfs/2025/1298)).

</section>
<section id="26h" class="paragraf">

### 26 h §

Om det finns sannolika skäl för att ett tillstånd helt eller delvis kommer att återkallas eller om det finns sannolika skäl för att verksamheten helt eller delvis kommer att förbjudas enligt [26 g §](#26g), och ett sådant beslut inte kan avvaktas, får Inspektionen för vård och omsorg besluta att tills vidare helt eller delvis förbjuda fortsatt verksamhet.

Beslut enligt första stycket gäller i högst sex månader. Om det finns synnerliga skäl, får beslutets giltighet förlängas med ytterligare sex månader. Lag ([2012:940](https://selex.se/eli/sfs/2012/940)).

</section>
<section id="26i" class="paragraf">

### 26 i §

Vid allvarlig underlåtenhet att iaktta skyldigheterna enligt lagen ([2010:479](https://selex.se/eli/sfs/2010/479)) om registerkontroll av personal som utför vissa insatser åt barn med funktionshinder, får Inspektionen för vård och omsorg besluta att återkalla tillståndet för verksamheten. Om verksamheten inte är tillståndspliktig får inspektionen besluta att förbjuda fortsatt verksamhet. Lag ([2012:940](https://selex.se/eli/sfs/2012/940)).

</section>
<section id="26j" class="paragraf" selex:status="ikraft" selex:ikraft_datum="2026-01-01">

### 26 j §

Inspektionen för vård och omsorg får utan föregående föreläggande förbjuda verksamhet som i strid med [23 §](#23) bedrivs utan tillstånd. Lag ([2025:1298](https://selex.se/eli/sfs/2025/1298)).

</section>

</section>
<section id="sanktionsavgifter" selex:status="ikraft" selex:ikraft_datum="2026-01-01">

## Sanktionsavgifter

<section id="26k" class="paragraf" selex:status="ikraft" selex:ikraft_datum="2026-01-01">

### 26 k §

Den som bedriver verksamhet som står under tillsyn enligt denna lag ska betala en sanktionsavgift om

1. det i verksamheten har brutits mot villkor som anges i tillståndet för verksamheten, eller

2. personal har anställts eller personer har erbjudits uppdrag eller praktiktjänstgöring i verksamheten utan att den registerkontroll som ska göras enligt lagen ([2010:479](https://selex.se/eli/sfs/2010/479)) om registerkontroll av personal som utför vissa insatser åt barn med funktionshinder, har gjorts.

Inspektionen för vård och omsorg ska besluta om sanktionsavgiften.

Sanktionsavgiften ska betalas till Inspektionen för vård och omsorg och tillfaller staten. Lag ([2025:1298](https://selex.se/eli/sfs/2025/1298)).

</section>
<section id="26l" class="paragraf" selex:status="ikraft" selex:ikraft_datum="2026-01-01">

### 26 l §

Sanktionsavgift enligt [26 k §](#26k) första stycket 1 ska bestämmas till lägst 5 000 kronor och högst 500 000 kronor. När sanktionsavgiftens storlek bestäms ska särskild hänsyn tas till den skada eller risk för skada för enskilda som har uppstått till följd av överträdelsen samt överträdelsens varaktighet och omfattning.

Sanktionsavgiften får sättas ned helt eller delvis om överträdelsen är ringa eller ursäktlig eller om det annars med hänsyn till omständigheterna skulle vara oskäligt att påföra avgiften. Lag ([2025:1298](https://selex.se/eli/sfs/2025/1298)).

</section>
<section id="26m" class="paragraf" selex:status="ikraft" selex:ikraft_datum="2026-01-01">

### 26 m §

Sanktionsavgift enligt [26 k §](#26k) första stycket 2 ska tas ut med 100 000 kronor per överträdelse.

Om det finns synnerliga skäl får avgiften sättas ned helt eller delvis. Lag ([2025:1298](https://selex.se/eli/sfs/2025/1298)).

</section>
<section id="26n" class="paragraf" selex:status="ikraft" selex:ikraft_datum="2026-01-01">

### 26 n §

En sanktionsavgift får inte beslutas för en överträdelse som omfattas av ett föreläggande som har förenats med vite enligt denna lag om överträdelsen ligger till grund för en ansökan om utdömande av vitet. Lag ([2025:1298](https://selex.se/eli/sfs/2025/1298)).

</section>
<section id="26o" class="paragraf" selex:status="ikraft" selex:ikraft_datum="2026-01-01">

### 26 o §

En sanktionsavgift får inte beslutas om den som ska betala avgiften inte har fått tillfälle att yttra sig inom två år från den dag då överträdelsen ägde rum. Lag ([2025:1298](https://selex.se/eli/sfs/2025/1298)).

</section>
<section id="26p" class="paragraf" selex:status="ikraft" selex:ikraft_datum="2026-01-01">

### 26 p §

En sanktionsavgift faller bort i den utsträckning verkställighet inte har skett inom fem år från det att beslutet fick laga kraft. Lag ([2025:1298](https://selex.se/eli/sfs/2025/1298)).

Överklagande m.m.

</section>
<section id="27" class="paragraf" selex:status="upphord" selex:upphor_datum="2026-01-01">

### 27 §

Beslut av en nämnd som avses i [22 §](#22) eller av Inspektionen för vård och omsorg får överklagas till allmän förvaltningsdomstol om beslutet avser

1. insatser för en enskild enligt [9 §](#9),

2. utbetalning till någon annan enligt [11 §](#11),

3. återbetalning enligt [12 §](#12),

4. förhandsbesked om rätt till insatser enligt [16 §](#16) andra eller tredje stycket,

5. tillstånd till enskild verksamhet enligt [23 §](#23),

6. omhändertagande av personakt enligt [23 f §](#23f),

7. föreläggande enligt 26 c och [26 f §](#26f)§,

8. återkallelse av tillstånd och förbud enligt 26 g–[26 i §](#26i)§, eller

9. indragning eller nedsättning av ekonomiskt stöd enligt [9 c §](#9c) andra stycket.

Prövningstillstånd krävs vid överklagande till kammarrätten.

I fråga om överklagande av Inspektionen för vård och omsorgs beslut enligt [23 e §](#23e) gäller i tillämpliga delar [6 kap. 7–11 §§ offentlighets- och sekretesslagen](https://selex.se/eli/sfs/2009/400#kap6.7) ([2009:400](https://selex.se/eli/sfs/2009/400)).

Beslut i frågor som avses i första stycket gäller omedelbart.

Förvaltningsrätten eller kammarrätten får dock förordna att dess beslut ska gälla först sedan det fått laga kraft. Lag ([2018:1155](https://selex.se/eli/sfs/2018/1155)).

</section>
<section id="27" class="paragraf" selex:status="ikraft" selex:ikraft_datum="2026-01-01">

### 27 §

Beslut av en nämnd som avses i [22 §](#22) eller av Inspektionen för vård och omsorg får överklagas till allmän förvaltningsdomstol om beslutet avser

1. insatser för en enskild enligt [9 §](#9),

2. utbetalning till någon annan enligt [11 §](#11),

3. återbetalning enligt [12 §](#12),

4. förhandsbesked om rätt till insatser enligt [16 §](#16) andra eller tredje stycket,

5. tillstånd till enskild verksamhet enligt [23 §](#23),

6. omhändertagande av personakt enligt [23 f §](#23f),

7. föreläggande enligt 26 c och [26 f §](#26f)§,

8. återkallelse av tillstånd och förbud enligt 26 g-[26 j §](#26j)§,

9. indragning eller nedsättning av ekonomiskt stöd enligt [9 c §](#9c) andra stycket, eller

10. påförande av sanktionsavgift enligt [26 k §](#26k).

Prövningstillstånd krävs vid överklagande till kammarrätten.

I fråga om överklagande av Inspektionen för vård och omsorgs beslut enligt [23 e §](#23e) gäller i tillämpliga delar [6 kap. 7-11 §§ offentlighets- och sekretesslagen](https://selex.se/eli/sfs/2009/400#kap6.7) ([2009:400](https://selex.se/eli/sfs/2009/400)).

Beslut i frågor som avses i första stycket, med undantag för beslut om sanktionsavgift, gäller omedelbart.

Förvaltningsrätten eller kammarrätten får dock förordna att dess beslut ska gälla först sedan det fått laga kraft. Lag ([2025:1298](https://selex.se/eli/sfs/2025/1298)).

</section>
<section id="27a" class="paragraf">

### 27 a §

Polismyndigheten ska lämna den hjälp som behövs för att verkställa ett beslut om omhändertagande av personakt. Begäran om sådan hjälp får dock göras endast om

1. det på grund av särskilda omständigheter kan befaras att åtgärden inte kan utföras utan att en polismans särskilda befogenheter enligt [10 §](#10) polislagen ([1984:387](https://selex.se/eli/sfs/1984/387)) behöver tillgripas, eller

2. det annars finns synnerliga skäl. Lag ([2014:756](https://selex.se/eli/sfs/2014/756)).

</section>

</section>
<section id="straff">

## Straff

<section id="28" class="paragraf" selex:status="upphord" selex:upphor_datum="2026-01-01">

### 28 §

Till böter döms den som

1. uppsåtligen bryter mot [6 §](#6) tredje stycket, eller

2. uppsåtligen eller av oaktsamhet bryter mot [23 §](#23) första stycket. Lag ([2021:737](https://selex.se/eli/sfs/2021/737)).

</section>
<section id="28" class="paragraf" selex:status="ikraft" selex:ikraft_datum="2026-01-01">

### 28 §

Till böter döms den som

1. uppsåtligen bryter mot [6 §](#6) tredje stycket,

2. uppsåtligen eller av oaktsamhet bryter mot [23 §](#23) första stycket, eller

3. uppsåtligen eller av oaktsamhet i strid mot ett förbud som har meddelats enligt [26 g §](#26g) fortsätter verksamheten. Lag ([2025:1298](https://selex.se/eli/sfs/2025/1298)).

</section>

</section>
<section id="särskild-avgift">

## Särskild avgift

<section id="28a" class="paragraf">

### 28 a §

En kommun eller en region som inte inom skälig tid tillhandahåller en insats enligt [9 §](#9) som någon är berättigad till enligt ett beslut av en sådan nämnd som avses i [22 §](#22), ska åläggas att betala en särskild avgift. Detsamma gäller en kommun eller en region som inte inom skälig tid på nytt tillhandahåller insatsen efter det att verkställigheten av ett sådant beslut avbrutits.

En kommun eller en region som inte inom skälig tid tillhandahåller en insats enligt [9 §](#9) som någon är berättigad till enligt en domstols avgörande, ska åläggas att betala en särskild avgift. Detsamma gäller en kommun eller en region som inte inom skälig tid på nytt tillhandahåller insatsen efter det att verkställigheten av ett sådant avgörande avbrutits.

Om en bosättningskommun med stöd av [16 a §](#16a) 2 har begärt att en vistelsekommun ska verkställa ett beslut, ska vistelsekommunen i fall som avses i första och andra styckena betala den särskilda avgiften enligt denna paragraf.

Avgifter enligt denna paragraf tillfaller staten. Lag ([2019:883](https://selex.se/eli/sfs/2019/883)).

</section>
<section id="28b" class="paragraf" selex:status="upphord" selex:upphor_datum="2026-01-01">

### 28 b §

Den särskilda avgiften fastställs till lägst tio tusen kronor och högst en miljon kronor.

När avgiftens storlek fastställs ska det särskilt beaktas hur lång tid dröjsmålet har pågått och hur allvarligt det i övrigt kan anses vara.

Avgiften får efterges om det finns synnerliga skäl för det. I ringa fall ska inte någon avgift tas ut. Lag ([2008:77](https://selex.se/eli/sfs/2008/77)).

</section>
<section id="28b" class="paragraf" selex:status="ikraft" selex:ikraft_datum="2026-01-01">

### 28 b §

Den särskilda avgiften ska bestämmas till lägst 15 000 kronor och högst 1 500 000 kronor.

När avgiftens storlek bestäms ska det särskilt beaktas hur lång tid dröjsmålet har pågått och hur allvarligt det i övrigt kan anses vara.

Avgiften får efterges om det finns synnerliga skäl för det. I ringa fall ska inte någon avgift tas ut. Lag ([2025:1298](https://selex.se/eli/sfs/2025/1298)).

</section>
<section id="28c" class="paragraf">

### 28 c §

Frågor om särskild avgift prövas efter ansökan av Inspektionen för vård och omsorg av den förvaltningsrätt inom vars domkrets kommunen är belägen. En ansökan som avser en region prövas av den förvaltningsrätt inom vars domkrets regionens förvaltning utövas.

Prövningstillstånd krävs vid överklagande till kammarrätten. Lag ([2019:883](https://selex.se/eli/sfs/2019/883)).

</section>
<section id="28d" class="paragraf">

### 28 d §

Om en kommun eller en region efter att ha ålagts att betala särskild avgift fortfarande underlåter att tillhandahålla insatsen får ny särskild avgift enligt [28 a §](#28a) första eller andra stycket dömas ut. Lag ([2019:883](https://selex.se/eli/sfs/2019/883)).

</section>
<section id="28e" class="paragraf">

### 28 e §

Särskild avgift enligt [28 a §](#28a) första stycket får dömas ut bara om ansökan enligt [28 c §](#28c) delgetts kommunen eller regionen inom två år från tidpunkten för det gynnande beslutet om insatsen eller inom två år från det att verkställigheten av det gynnande beslutet avbrutits.

Särskild avgift enligt [28 a §](#28a) andra stycket får dömas ut bara om ansökan enligt [28 c §](#28c) delgetts kommunen eller regionen inom två år från det att domen om insatsen fått laga kraft eller inom två år från det att verkställigheten av domen avbrutits.

Om en vistelsekommun enligt [28 a §](#28a) tredje stycket ska betala den särskilda avgiften, ska första och andra styckena avse vistelsekommunen. Lag ([2019:883](https://selex.se/eli/sfs/2019/883)).

</section>

</section>
<section id="rapporteringsskyldighet">

## Rapporteringsskyldighet

<section id="28f" class="paragraf">

### 28 f §

En nämnd som avses i [22 §](#22) ska till Inspektionen för vård och omsorg och till de revisorer som avses i [3 kap. 10 § kommunallagen](https://selex.se/eli/sfs/1991/900#kap3.10) ([2017:725](https://selex.se/eli/sfs/2017/725)) rapportera alla gynnande nämndbeslut enligt [9 §](#9) som inte har verkställts inom tre månader från dagen för beslutet. För varje beslut ska nämnden ange tidpunkten för beslutet och vilken typ av insats beslutet gäller samt kortfattat uppge skälen för dröjsmålet.

Nämnden ska vidare dels till Inspektionen för vård och omsorg, dels till revisorerna rapportera alla gynnande nämndbeslut enligt [9 §](#9) som inte har verkställts på nytt inom tre månader från den dag då verkställigheten avbröts. För varje beslut ska nämnden ange tidpunkten för beslutet och vilken typ av insats beslutet gäller samt kortfattat uppge skälen för dröjsmålet.

Rapportering enligt denna paragraf ska ske en gång per kvartal. Lag ([2017:735](https://selex.se/eli/sfs/2017/735)).

</section>
<section id="28g" class="paragraf">

### 28 g §

En nämnd som avses i [22 §](#22) ska till Inspektionen för vård och omsorg och till de revisorer som avses i [3 kap. 10 § kommunallagen](https://selex.se/eli/sfs/1991/900#kap3.10) ([2017:725](https://selex.se/eli/sfs/2017/725)) anmäla när nämnden har verkställt ett gynnande beslut som enligt [28 f §](#28f) har rapporterats som ej verkställt. Datum för verkställigheten ska då anges. Lag ([2017:735](https://selex.se/eli/sfs/2017/735)).

</section>
<section id="28h" class="paragraf">

### 28 h §

En sådan nämnd som avses i [22 §](#22) ska till fullmäktige lämna en statistikrapport över hur många av nämndens gynnande beslut enligt [9 §](#9) som inte har verkställts inom tre månader från dagen för respektive beslut. Nämnden ska vidare ange vilka typer av insatser dessa beslut gäller samt hur lång tid som har förflutit från dagen för respektive beslut.

Nämnden ska till fullmäktige även lämna en statistikrapport över hur många av nämndens gynnande beslut enligt [9 §](#9) som inte har verkställts på nytt inom tre månader från den dag då verkställigheten avbröts. Nämnden ska vidare ange vilka typer av insatser dessa beslut gäller samt hur lång tid som har förflutit från dagen för respektive beslut.

Rapportering enligt denna paragraf ska ske en gång per kvartal. Lag ([2008:77](https://selex.se/eli/sfs/2008/77)).

</section>
<section id="28i" class="paragraf">

### 28 i §

Om en bosättningskommun har begärt verkställighet enligt [16 a §](#16a) 2, ska skyldigheten i 28 f-[28 h §](#28h)§ att rapportera till Inspektionen för vård och omsorg och till kommunfullmäktige avse även vistelsekommunen. Lag ([2012:940](https://selex.se/eli/sfs/2012/940)).

</section>

</section>
<section id="tystnadsplikt">

## Tystnadsplikt

<section id="29" class="paragraf">

### 29 §

Den som är eller har varit verksam inom yrkesmässigt bedriven enskild verksamhet som avser insatser enligt denna lag får inte obehörigen röja vad han därvid erfarit om enskildas personliga förhållanden.

</section>

</section>
<section id="förbud-mot-förvandling">

## Förbud mot förvandling

<section id="30" class="paragraf">

### 30 §

Om ett föreläggande har förenats med vite enligt denna lag får vitet inte förvandlas till fängelse. Lag ([2009:597](https://selex.se/eli/sfs/2009/597)).


</section>

</section>
<section id="övergångsbestämmelser">

## Övergångsbestämmelser

[1993:387](https://selex.se/eli/sfs/1993/387)

Föreskrifter om ikraftträdande av denna lag meddelas i lagen ([1993:388](https://selex.se/eli/sfs/1993/388)) om införande av lagen ([1993:387](https://selex.se/eli/sfs/1993/387)) om stöd och service till vissa funktionshindrade.

[1995:100](https://selex.se/eli/sfs/1995/100)

Denna lag träder i kraft den 1 april 1995. Beslut som har meddelats före ikraftträdandet överklagas enligt äldre bestämmelser.

[2000:1030](https://selex.se/eli/sfs/2000/1030)

1. Denna lag träder i kraft den 1 januari 2001.

2. En person som före den 1 januari 2001 har beviljats insats enligt [9 §](#9) 2 denna lag men som insatsen har upphört för på grund av han eller hon har fyllt 65 år har rätt att efter en ny ansökan återfå insatsen tidigast fr.o.m. den 1 januari 2001. Insatsens omfattning skall grundas på det beslut som gällde närmast före 65-årsdagen. En sådan ansökan skall ha kommit in till kommunen senast den 31 december 2002.

[2002:439](https://selex.se/eli/sfs/2002/439)

1. Denna lag träder i kraft den 1 juli 2002.

2. Äldre bestämmelser gäller när fråga är om dröjsmål med verkställighet av avgöranden som meddelats före lagens ikraftträdande.

[2004:826](https://selex.se/eli/sfs/2004/826)

Denna lag träder i kraft den 1 januari 2005. Avgift får även efter ikraftträdandet tas ut med anledning av beslut som fattats av en allmän försäkringskassa.

[2005:125](https://selex.se/eli/sfs/2005/125)

Denna lag träder i kraft den 1 juli 2005. Anmälningsskyldigheten enligt [24 a §](#24a) gäller inte för förhållanden som enbart avser tiden före ikraftträdandet.

[2007:1313](https://selex.se/eli/sfs/2007/1313)

1. Denna lag träder i kraft den 1 april 2008.

2. Gallring med stöd av bestämmelserna i [23 a §](#23a) i sin nya lydelse får göras tidigast den 1 april 2010.

3. Bestämmelserna i [23 b §](#23b) i sin nya lydelse tillämpas inte om sista anteckningen i handlingarna har gjorts före ikraftträdandet av denna lag.

[2008:77](https://selex.se/eli/sfs/2008/77)

1. Denna lag träder i kraft den 1 juli 2008.

2. Den första kvartalsrapporteringen enligt 28 f och [28 h §](#28h)§ ska omfatta de uppgifter som finns tillgängliga för en kommuns eller ett landstings nämnd den 30 september 2008.

3. I fråga om särskild avgift med anledning av dröjsmål med att verkställa en kommuns eller ett landstings gynnande beslut får enbart tid från och med lagens ikraftträdande beaktas vid bedömningen av om skälig tid överskridits. Detsamma gäller i fråga om särskild avgift med anledning av dröjsmål med att verkställa en kommuns eller ett landstings gynnande beslut eller en domstols gynnande avgörande, om verkställigheten av beslutet eller domen avbrutits.

[2009:597](https://selex.se/eli/sfs/2009/597)

1. Denna lag träder i kraft den 1 januari 2010.

2. Ansökningar om tillstånd som inte har prövats slutligt vid ikraftträdandet ska överlämnas för handläggning hos Socialstyrelsen. Detsamma gäller icke avslutade tillsynsärenden, ärenden som överlämnats till länsstyrelsen för prövning av utlämnande av handlingar i en personakt, ärenden där länsstyrelsen har omhändertagit en personakt och ärenden där länsstyrelsen har ansökt om särskild avgift.

3. Rapporter om icke verkställda nämndbeslut enligt [28 f §](#28f) som inkommit till länsstyrelsen före den 1 januari 2010 ska överföras till Socialstyrelsen. Detsamma gäller anmälningar om verkställda beslut enligt [28 g §](#28g).

4. Tillstånd att bedriva enskild verksamhet som har meddelats av länsstyrelsen före ikraftträdandet ska gälla som tillstånd som har meddelats av Socialstyrelsen.

5. Verksamhet som är anmälningspliktig enligt [23 §](#23) andra stycket och som har påbörjats före den 1 januari 2010 ska anmälas till Socialstyrelsen senast den 31 december 2010.

[2010:430](https://selex.se/eli/sfs/2010/430)

Denna lag träder i kraft den 1 juli 2011. Äldre föreskrifter gäller fortfarande för anmälningar som har gjorts före ikraftträdandet.

[2010:480](https://selex.se/eli/sfs/2010/480)

1. Denna lag träder i kraft den 1 januari 2011.

2. Har en enskild person påbörjat yrkesmässig verksamhet med personlig assistans före ikraftträdandet ska denne senast den 1 april 2011 ansöka om tillstånd enligt [23 §](#23) första stycket i dess nya lydelse. Den påbörjade verksamheten får fortsätta i avvaktan på tillståndsmyndighetens beslut.

3. Den som före ikraftträdandet har beviljats ekonomiskt stöd till personlig assistans enligt [9 §](#9) 2 eller assistansersättning enligt lagen ([1993:389](https://selex.se/eli/sfs/1993/389)) om assistansersättning och själv har anställt någon för personlig assistans ska senast den 1 april 2011 göra en anmälan enligt [23 §](#23) tredje stycket, även om den personliga assistenten redan har påbörjat arbetet.

4. Bestämmelsen i [9 a §](#9a) fjärde stycket ska inte tillämpas i ärenden där ansökan inkommit före ikraftträdandet. Bestämmelsen ska dock tillämpas vid omprövning av sådana ärenden efter ikraftträdandet.

[2011:329](https://selex.se/eli/sfs/2011/329)

1. Denna lag träder i kraft den 1 maj 2011.

2. En kommun är skyldig att slutföra en utredning och fatta beslut i ett ärende som inkommit till kommunen före ikraftträdandet, om inte en annan kommun efter ansökan från den enskilde övertar ansvaret för ärendet enligt de nya föreskrifterna om ansvarig kommun.

3. I fråga om enskilda som påbörjat en tillfällig vistelse i en annan kommun före ikraftträdandet ska äldre föreskrifter tillämpas i stället för [16 §](#16) fjärde stycket samt 16 a och [16 b §](#16b)§.

4. En kommun som före ikraftträdandet beviljat insatser enligt denna lag ska behålla ansvaret för insatserna till dess att en annan kommun, efter ansökan från den enskilde, övertar ansvaret enligt de nya föreskrifterna om ansvarig kommun.

5. I fråga om ansvar för personer som omfattas av gällande avtal som ingåtts med stöd av [4 §](#4) andra och tredje styckena lagen ([1993:388](https://selex.se/eli/sfs/1993/388)) om införande av lagen ([1993:387](https://selex.se/eli/sfs/1993/387)) om stöd och service till vissa funktionshindrade, ska avtalet gälla istället för de nya föreskrifterna i [16 c §](#16c).

[2012:930](https://selex.se/eli/sfs/2012/930)

1. Denna lag träder i kraft den 1 juli 2013.

2. Föreskrifterna i [9 d §](#9d) 1 och 2 tillämpas inte när en personlig assistent har anställts före ikraftträdandet.

[2012:940](https://selex.se/eli/sfs/2012/940)

1. Denna lag träder i kraft den 1 juni 2013.

2. Vid tillämpning av [7 a §](#7a) förvaltningsprocesslagen ([1971:291](https://selex.se/eli/sfs/1971/291)) ska Inspektionen för vård och omsorg vara den enskildes motpart.

3. För gärningar som avses i [28 §](#28) och som har begåtts före ikraftträdandet gäller [23 §](#23) i sin äldre lydelse. Lag ([2013:272](https://selex.se/eli/sfs/2013/272)).

[2018:113](https://selex.se/eli/sfs/2018/113)

1. Denna lag träder i kraft den 1 april 2018.

2. Äldre bestämmelser gäller fortfarande för personlig assistans som avser tid före ikraftträdandet.

[2018:1155](https://selex.se/eli/sfs/2018/1155)

1. Denna lag träder i kraft den 1 januari 2019.

2. Den som före ikraftträdandet påbörjat sådan verksamhet som avses i [9 §](#9) 3–5 ska senast den 1 mars 2019 ansöka om tillstånd enligt denna lag för att få fortsätta bedriva verksamheten. Påbörjad verksamhet utan tillstånd får endast fortsätta fram till dess att slutligt beslut i tillståndsärendet fått laga kraft.

[2019:618](https://selex.se/eli/sfs/2019/618)

1. Denna lag träder i kraft den 1 november 2019.

2. Äldre bestämmelser gäller fortfarande för personlig assistans som avser tid före ikraftträdandet.

[2020:441](https://selex.se/eli/sfs/2020/441)

1. Denna lag träder i kraft den 1 juli 2020.

2. Äldre bestämmelser gäller fortfarande för personlig assistans som avser tid före ikraftträdandet.

3. Vid tillämpning av [9 f §](#9f) andra stycket ska vårdbidrag som lämnas enligt [22 kap. socialförsäkringsbalken](https://selex.se/eli/sfs/2010/110) i lydelsen före den 1 januari 2019 likställas med omvårdnadsbidrag.

[2021:737](https://selex.se/eli/sfs/2021/737)

1. Denna lag träder i kraft den 1 juli 2023.

2. Den som vid ikraftträdandet är tillsvidareanställd med yrkestiteln undersköterska ska även i fortsättningen få använda titeln trots att han eller hon inte har fått bevis enligt 4 kap. [5 a §](#kap4.5a) patientsäkerhetslagen ([2010:659](https://selex.se/eli/sfs/2010/659)) om rätt att använda den, dock längst fram till och med den 30 juni 2033.

[2021:877](https://selex.se/eli/sfs/2021/877)

1. Denna lag träder i kraft den 1 november 2021.

2. Äldre bestämmelser gäller fortfarande för personlig assistans som har utförts före ikraftträdandet.

[2022:880](https://selex.se/eli/sfs/2022/880)

1. Denna lag träder i kraft den 1 januari 2023.

2. Äldre föreskrifter gäller fortfarande för den som har fyllt 65 år före ikraftträdandet.

[2022:881](https://selex.se/eli/sfs/2022/881)

1. Denna lag träder i kraft den 1 januari 2026.

2. Äldre föreskrifter gäller fortfarande för den som har fyllt 66 år före ikraftträdandet.

[2022:1227](https://selex.se/eli/sfs/2022/1227)

1. Denna lag träder i kraft den 1 januari 2023.

2. Äldre bestämmelser gäller fortfarande för personlig assistans som avser tid före ikraftträdandet.

[2024:695](https://selex.se/eli/sfs/2024/695)

1. Denna lag träder i kraft den 1 november 2024.

2. Lagen tillämpas inte för den som har beviljats en insats före ikraftträdandet.

[2025:1298](https://selex.se/eli/sfs/2025/1298)

1. Denna lag träder i kraft den 1 januari 2026.

2. Bestämmelserna i [26 k §](#26k) tillämpas inte på överträdelser som har skett före ikraftträdandet.

3. Bestämmelsen i [28 b §](#28b) i den äldre lydelsen gäller fortfarande för beslut om insatser som har fattats före ikraftträdandet.

</section>

</article>