---
beteckning: "2012:515"
rubrik: Förordning med instruktion för Statens kulturråd
departement: Kulturdepartementet
utfardad_datum: 2012-06-28
ikraft_datum: 2012-08-01
publicerad_datum: 2025-12-16
pdf_url: https://rkrattsdb.gov.se/SFSdoc/12/120515.pdf
andringsforfattningar:
  - beteckning: "2014:1524"
    rubrik: Förordning om ändring i förordningen med instruktion för Statens kulturråd
    ikraft_datum: 2015-01-01
    anteckningar: ändr. 7 §
  - beteckning: "2014:1544"
    rubrik: Förordning om ändring i förordningen med instruktion för Statens kulturråd
    ikraft_datum: 2015-02-01
    anteckningar: ändr. 3 §
  - beteckning: "2015:796"
    rubrik: Förordning om ändring i förordningen med instruktion för Statens kulturråd
    ikraft_datum: 2016-01-01
    anteckningar: ny 7 a §
  - beteckning: "2017:1063"
    rubrik: Förordning om ändring i förordningen med instruktion för Statens kulturråd
    ikraft_datum: 2018-01-01
    anteckningar: ändr. 3 §
  - beteckning: "2019:1090"
    rubrik: Förordning om ändring i förordningen med instruktion för Statens kulturråd
    ikraft_datum: 2020-01-01
    anteckningar: "ändr. 3, 5, 6 §§"
  - beteckning: "2021:872"
    rubrik: Förordning om ändring i förordningen med instruktion för Statens kulturråd
    ikraft_datum: 2021-10-26
    anteckningar: "ändr. 3, 7 §§; nya 3 a, 11 a, 12 a §§"
  - beteckning: "2024:482"
    rubrik: Förordning om ändring i förordningen med instruktion för Statens kulturråd
    ikraft_datum: 2024-09-01
    anteckningar: ändr. 11 a §
  - beteckning: "2024:1338"
    rubrik: Förordning om ändring i förordningen med instruktion för Statens kulturråd
    ikraft_datum: 2025-01-21
    anteckningar: ändr. 3 §; ny 3 b §
  - beteckning: "2025:1515"
    rubrik: Förordning om ändring i förordningen med instruktion för Statens kulturråd
    ikraft_datum: 2026-01-01
    anteckningar: ändr. 2 §
---
<article selex:utfardad_datum="2012-06-28" selex:ikraft_datum="2012-08-01">

# Förordning med instruktion för Statens kulturråd

<section id="uppgifter">

## Uppgifter

<section id="1" class="paragraf">

### 1 §

Statens kulturråd har till uppgift att, med utgångspunkt i de nationella kulturpolitiska målen, verka för kulturens utveckling och tillgänglighet genom att fördela och följa upp statliga bidrag och genom andra främjande åtgärder.

</section>
<section id="2" class="paragraf" selex:status="upphord" selex:upphor_datum="2026-01-01">

### 2 §

Myndigheten ska särskilt verka för konstnärligt och kulturpolitiskt värdefull utveckling inom verksamheter som rör

1. teater, dans, musik och annan scenkonst,

2. litteratur, kulturtidskrifter, läsfrämjande och bibliotek,

3. bild och form samt museer och utställningar,

4. regional kulturverksamhet,

5. samiska folkets och övriga nationella minoriteters kultur, och

6. andra kulturella ändamål.

</section>
<section id="2" class="paragraf" selex:status="ikraft" selex:ikraft_datum="2026-01-01">

### 2 §

Myndigheten ska särskilt verka för konstnärligt och kulturpolitiskt värdefull utveckling inom verksamheter som rör

1. teater, dans, musik och annan scenkonst,

2. litteratur, kulturtidskrifter, läsfrämjande och bibliotek,

3. bild, form och slöjd samt museer och utställningar,

4. regional kulturverksamhet,

5. samiska folkets och övriga nationella minoriteters kultur, och

6. andra kulturella ändamål. Förordning ([2025:1515](https://selex.se/eli/sfs/2025/1515)).

</section>
<section id="3" class="paragraf">

### 3 §

Myndigheten ska också

1. verka för ökat internationellt och interkulturellt utbyte och samverkan inom hela kulturområdet,

2. integrera ett jämställdhets-, mångfalds- och barn- och ungdomsperspektiv samt även främja ett internationellt och interkulturellt utbyte och samarbete i sin verksamhet,

3. ha ett samlat ansvar, sektorsansvar, för funktionshindersfrågor med anknytning till myndighetens verksamhetsområde och inom ramen för detta ansvar vara samlande, stödjande och pådrivande i förhållande till övriga berörda aktörer,

4. inom ramen för kultursamverkansmodellen enligt förordningen ([2010:2012](https://selex.se/eli/sfs/2010/2012)) om fördelning av vissa statsbidrag till regional kulturverksamhet representera staten i dialogen med berörda regioner och kommuner,

5. administrera det pris som avses i förordningen ([2002:1091](https://selex.se/eli/sfs/2002/1091)) om litteraturpris till Astrid Lindgrens minne,

6. vara nationell kontaktpunkt för EU:s kulturprogram och för Unescos konvention om skydd för och främjande av mångfalden av kulturyttringar,

7. verka för kulturens betydelse inom andra samhällsområden,

8. sprida information och kunskap om myndighetens verksamhet,

9. ha ett samlat ansvar för att inom sitt verksamhetsområde främja lika rättigheter och möjligheter oavsett sexuell läggning, könsidentitet och könsuttryck, och

10. initiera, samordna och följa upp läsfrämjande insatser av nationellt strategiskt intresse. Förordning ([2024:1338](https://selex.se/eli/sfs/2024/1338)).

</section>
<section id="3a" class="paragraf">

### 3 a §

Inom myndigheten finns ett nationellt kulturskolecentrum. Centrumet ska samordna och stödja den kommunala kulturskolan, identifiera utvecklingsbehov, samverka med aktörer på området samt samla och sprida statistik, kunskap och forskning. Förordning ([2021:872](https://selex.se/eli/sfs/2021/872)).

</section>
<section id="3b" class="paragraf">

### 3 b §

Myndigheten ska som representant för svenska staten vara part i avtalet om upphovspersoners rätt till medverkans- och utställningsersättning (MU-avtalet), sprida kunskap om avtalet och följa upp avtalets tillämpning. Förordning ([2024:1338](https://selex.se/eli/sfs/2024/1338)).

</section>
<section id="4" class="paragraf">

### 4 §

Utöver de uppgifter myndigheten har enligt 1–[3 §](#3)§ får den åta sig uppdrag inom sitt verksamhetsområde, i den mån det inte snedvrider konkurrensen på marknaden.

</section>

</section>
<section id="samverkan">

## Samverkan

<section id="5" class="paragraf">

### 5 §

Myndigheten ska samverka med berörda myndigheter, regioner och kommuner med ansvar enligt förordningen ([2010:2012](https://selex.se/eli/sfs/2010/2012)) om fördelning av vissa statliga bidrag till regional kulturverksamhet samt med institutioner, det civila samhället och andra aktörer.

Myndigheten ska även främja samverkan, erfarenhetsutbyte och lärande mellan lokala, regionala, nationella och internationella aktörer som bedriver verksamhet av betydelse för kulturens utveckling. Förordning ([2019:1090](https://selex.se/eli/sfs/2019/1090)).

</section>

</section>
<section id="rapportering">

## Rapportering

<section id="6" class="paragraf">

### 6 §

Myndigheten ska följa upp och till regeringen redovisa verksamhetens kvantitativa och kvalitativa resultat.

Följande ska följas upp och redovisas:

1. den statliga bidragsgivningen och övrig främjande verksamhet, per konst- och kulturområde,

2. hur den statliga bidragsgivningen kompletteras genom medfinansiering av regioner, kommuner och andra aktörer, och

3. hur myndighetens verksamhet bidragit till att uppfylla de nationella kulturpolitiska målen.

Myndigheten ska lämna förslag till regeringen om hur insatser inom myndighetens ansvarsområde kan förbättras och effektiviseras. Förordning ([2019:1090](https://selex.se/eli/sfs/2019/1090)).

</section>
<section id="7" class="paragraf">

### 7 §

Utöver rapportering enligt [6 §](#6) ska myndigheten följa upp och senast den 30 juni varje år redovisa följande till regeringen:

1. utfallet av svenska ansökningar till EU:s program för de kulturella och kreativa sektorerna Kreativa Europa 2021-2027, och

2. det regionala utfallet av myndighetens verksamhet.

Myndigheten ska även följa upp och senast den 30 juni vartannat år redovisa det regionala utfallet av andra kulturmyndigheters och kulturinstitutioners verksamhet till regeringen. Förordning ([2021:872](https://selex.se/eli/sfs/2021/872)).

</section>
<section id="7a" class="paragraf">

### 7 a §

Myndigheten ska i årsredovisningen redovisa hur myndigheten verkat för det samiska folkets och övriga nationella minoriteters kultur i såväl kultursamverkansmodellen som övrig bidragsgivning och verksamhet. Redovisningen ska göras utifrån de nationella kulturpolitiska målen och de minoritetspolitiska målens delområden språk och kulturell identitet samt inflytande och delaktighet. Förordning ([2015:796](https://selex.se/eli/sfs/2015/796)).

</section>

</section>
<section id="ledning">

## Ledning

<section id="8" class="paragraf">

### 8 §

Myndigheten leds av en styrelse.

</section>
<section id="9" class="paragraf">

### 9 §

Styrelsen ska bestå av högst nio ledamöter.

</section>

</section>
<section id="särskilda-organ">

## Särskilda organ

<section id="10" class="paragraf">

### 10 §

Inom myndigheten finns ett samverkansråd med uppgift att samordna de nationella kulturpolitiska intressena inom ramen för kultursamverkansmodellen. Generaldirektören är ordförande i samverkansrådet. Regeringen bestämmer vilka statliga myndigheter och nationella institutioner som ska ingå i samverkansrådet.

</section>
<section id="11" class="paragraf">

### 11 §

Inom myndigheten finns en särskild jury som har hand om nomineringen och beslutar om pristagare enligt förordningen ([2002:1091](https://selex.se/eli/sfs/2002/1091)) om litteraturpris till Astrid Lindgrens minne.

</section>
<section id="11a" class="paragraf">

### 11 a §

Inom myndigheten finns ett läsråd som är ett rådgivande organ.

Läsrådet ska

1. vara en drivande och samordnande aktör inom det offentligt finansierade läsfrämjande arbetet i Sverige och samla olika aktörer inom kultur, skola, myndigheter, civilsamhälle, folkbildning, bokhandel, förlag och andra delar av näringslivet,

2. ansvara för att samla in och sprida kunskap, att följa relevant forskning och att identifiera utvecklingsbehov inom det läsfrämjande arbetet, och

3. lämna förslag på en läsambassadör med uppgift att främja barns och ungas läsning.

Läsrådet består av myndighetschefen, som är ordförande, och högst nio andra ledamöter. Till läsrådet kan företrädare för Statens skolverk och Myndigheten för tillgängliga medier adjungeras. Förordning ([2024:482](https://selex.se/eli/sfs/2024/482)).

</section>

</section>
<section id="anställningar-och-uppdrag">

## Anställningar och uppdrag

<section id="12" class="paragraf">

### 12 §

Generaldirektören är myndighetschef.

</section>
<section id="12a" class="paragraf">

### 12 a §

Ledamöterna i läsrådet utses av regeringen för en bestämd tid, dock högst tre år. Förordning ([2021:872](https://selex.se/eli/sfs/2021/872)).

</section>

</section>
<section id="personalansvarsnämnd">

## Personalansvarsnämnd

<section id="13" class="paragraf">

### 13 §

Vid myndigheten finns en personalansvarsnämnd.

</section>

</section>
<section id="tillämpligheten-av-vissa-föror">

## Tillämpligheten av vissa förordningar

<section id="14" class="paragraf">

### 14 §

Myndigheten ska tillämpa personalföreträdarförordningen ([1987:1101](https://selex.se/eli/sfs/1987/1101)) och internrevisionsförordningen ([2006:1228](https://selex.se/eli/sfs/2006/1228)).

</section>

</section>
<section id="avgifter">

## Avgifter

<section id="15" class="paragraf">

### 15 §

Myndigheten ska ta ut avgifter för sådan verksamhet som avses i [4 §](#4) och får disponera avgiftsinkomsterna.

Myndigheten får meddela föreskrifter om avgifternas storlek.

</section>

</section>

</article>