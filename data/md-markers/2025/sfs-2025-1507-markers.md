---
beteckning: "2025:1507"
rubrik: Cybersäkerhetsförordning
departement: Försvarsdepartementet
utfardad_datum: 2025-12-11
ikraft_datum: 2026-01-15
publicerad_datum: 2025-12-16
forarbeten: direktiv (EU) 2022/2555
pdf_url: https://svenskforfattningssamling.se/sites/default/files/sfs/2025-12/SFS2025-1507.pdf
---
<article selex:utfardad_datum="2025-12-11" selex:ikraft_datum="2026-01-15">

# Cybersäkerhetsförordning

<section id="cybersäkerhetsförordning" selex:status="ikraft" selex:ikraft_datum="2026-01-15">

## Cybersäkerhetsförordning

utfärdad den 11 december 2025

Regeringen föreskriver följande.

</section>
<section id="inledande-bestämmelser">

## Inledande bestämmelser

<section id="1" class="paragraf">

### 1 §

Denna förordning innehåller kompletterande bestämmelser till cybersäkerhetslagen ([2025:1506](https://selex.se/eli/sfs/2025/1506)).

</section>
<section id="2" class="paragraf">

### 2 §

Denna förordning är meddelad med stöd av

- [1 kap. 8 § cybersäkerhetslagen](https://selex.se/eli/sfs/2018/1174#kap1.8) ([2025:1506](https://selex.se/eli/sfs/2025/1506)) i fråga om [4 §](#4),

- 1 kap. [15 §](#kap1.15) första stycket samma lag i fråga om [38 §](#38) 1 och 2,

- 1 kap. [15 §](#kap1.15) andra stycket samma lag i fråga om [38 §](#38) 3,

- 1 kap. [16 §](#kap1.16) 2 samma lag i fråga om [17 §](#17),

- 2 kap. [14 §](#kap2.14) samma lag i fråga om [37 §](#37) första stycket 1-3, [37 §](#37) andra stycket, [38 §](#38) 5 och 6 samt [39 §](#39) 1-3,

- 3 kap. [10 §](#kap3.10) samma lag i fråga om [38 §](#38) 7,

- [8 kap. 11 § regeringsformen](https://selex.se/eli/sfs/1974/152#kap8.11) i fråga om [37 §](#37) första stycket 4 och [38 §](#38) 4, och

- [8 kap. 7 § regeringsformen](https://selex.se/eli/sfs/1974/152#kap8.7) i fråga om övriga bestämmelser.

</section>
<section id="3" class="paragraf">

### 3 §

Uttryck som används i förordningen har samma innebörd som i cybersäkerhetslagen ([2025:1506](https://selex.se/eli/sfs/2025/1506)).

</section>

</section>
<section id="utpekande-av-statliga-myndighe">

## Utpekande av statliga myndigheter

<section id="4" class="paragraf">

### 4 §

De myndigheter som omfattas av bilaga 1 till förordningen ([2022:524](https://selex.se/eli/sfs/2022/524)) om statliga myndigheters beredskap ska, om de inte är undantagna med stöd av [1 kap. 12 § cybersäkerhetslagen](https://selex.se/eli/sfs/2018/1174#kap1.12) ([2025:1506](https://selex.se/eli/sfs/2025/1506)), omfattas av cybersäkerhetslagen.

</section>

</section>
<section id="anmälningsskyldighet-och-incid">

## Anmälningsskyldighet och incidentrapportering

<section id="5" class="paragraf">

### 5 §

En anmälan enligt [2 kap. 2 § cybersäkerhetslagen](https://selex.se/eli/sfs/2018/1174#kap2.2) ([2025:1506](https://selex.se/eli/sfs/2025/1506)) ska göras till den gemensamma kontaktpunkten enligt [23 §](#23).

</section>
<section id="6" class="paragraf">

### 6 §

Incidentrapportering enligt [2 kap. 5-8 §§ cybersäkerhetslagen](https://selex.se/eli/sfs/2018/1174#kap2.5) ([2025:1506](https://selex.se/eli/sfs/2025/1506)) ska göras till CSIRT-enheten enligt [31 §](#31).

</section>

</section>
<section id="tillsynsmyndigheter">

## Tillsynsmyndigheter

<section id="7" class="paragraf">

### 7 §

Följande myndigheter är tillsynsmyndigheter enligt cybersäkerhetslagen ([2025:1506](https://selex.se/eli/sfs/2025/1506)) för verksamhetsutövare inom angivna sektorer.

Tillsynsmyndighet	Sektor

Statens energimyndighet	Energi

Transportstyrelsen	Transporter

</section>

</section>
<section id="tillverkning-av-motorfordon-sl">

## Tillverkning av motorfordon, släpfordon och påhängsvagnar

</section>
<section id="tillverkning-av-andra-transpor">

## Tillverkning av andra transportmedel

Finansinspektionen	Bankverksamhet

</section>
<section id="finansmarknadsinfrastruktur">

## Finansmarknadsinfrastruktur

Inspektionen för vård och omsorg	Vårdgivare i Hälso- och sjukvårdssektorn

Läkemedelsverket	Hälso- och sjukvårdssektorn, med undantag för vårdgivare

</section>
<section id="tillverkning-av-medicinteknisk">

## Tillverkning av medicintekniska produkter och medicintekniska produkter för in vitro-diagnostik

Livsmedelsverket	Avloppsvatten

</section>
<section id="dricksvatten">

## Dricksvatten

</section>
<section id="produktion-bearbetning-och-dis">

## Produktion, bearbetning och distribution av livsmedel

Post- och telestyrelsen	Digital infrastruktur

</section>
<section id="digitala-leverantörer">

## Digitala leverantörer

</section>
<section id="förvaltning-av-ikt-tjänster-me">

## Förvaltning av IKT-tjänster (mellan företag)

</section>
<section id="post--och-budtjänster">

## Post- och budtjänster

</section>
<section id="rymden">

## Rymden

Länsstyrelserna i Norrbottens, Skåne, Stockholms, Västra Götalands, Örebro och Östergötlands län	Avfallshantering

</section>
<section id="forskning">

## Forskning

</section>
<section id="offentlig-förvaltning-med-unda">

## Offentlig förvaltning, med undantag för länsstyrelserna

</section>
<section id="tillverkning-produktion-och-di">

## Tillverkning, produktion och distribution av kemikalier

</section>
<section id="tillverkning-av-datorer-elektr">

## Tillverkning av datorer, elektronikvaror och optik

</section>
<section id="tillverkning-av-elapparatur">

## Tillverkning av elapparatur

</section>
<section id="tillverkning-av-övriga-maskine">

## Tillverkning av övriga maskiner

<section id="8" class="paragraf">

### 8 §

Post- och telestyrelsen är också tillsynsmyndighet för

1. länsstyrelserna, och

2. verksamhetsutövare som erbjuder domännamnsregistreringstjänster.

</section>
<section id="9" class="paragraf">

### 9 §

Länsstyrelserna i Norrbottens, Skåne, Stockholms, Västra Götalands, Örebro och Östergötlands län är också tillsynsmyndigheter för

1. enskilda utbildningsanordnare med tillstånd att utfärda examina enligt lagen ([1993:792](https://selex.se/eli/sfs/1993/792)) om tillstånd att utfärda vissa examina, och

2. sådana myndigheter som avses i [4 §](#4), med undantag för länsstyrelserna.

</section>
<section id="10" class="paragraf">

### 10 §

Länsstyrelsen i Norrbottens län är med stöd av 7 och [9 §](#9)§ tillsynsmyndighet för kommuner och regioner som hör till Jämtlands, Norrbottens, Västerbottens eller Västernorrlands län och verksamhetsutövare som har sitt säte i något av dessa län.

</section>
<section id="11" class="paragraf">

### 11 §

Länsstyrelsen i Skåne län är med stöd av 7 och [9 §](#9)§ tillsynsmyndighet för kommuner och regioner som hör till Blekinge, Kronobergs eller Skåne län och verksamhetsutövare som har sitt säte i något av dessa län.

</section>
<section id="12" class="paragraf">

### 12 §

Länsstyrelsen i Stockholms län är med stöd av 7 och [9 §](#9)§ tillsynsmyndighet för kommuner och regioner som hör till Gotlands eller Stockholms län och verksamhetsutövare som har sitt säte i något av dessa län.

</section>
<section id="13" class="paragraf">

### 13 §

Länsstyrelsen i Västra Götalands län är med stöd av 7 och [9 §](#9)§ tillsynsmyndighet för kommuner och regioner som hör till Hallands eller Västra Götalands län och verksamhetsutövare som har sitt säte i något av dessa län.

</section>
<section id="14" class="paragraf">

### 14 §

Länsstyrelsen i Örebro län är med stöd av 7 och [9 §](#9)§ tillsynsmyndighet för kommuner och regioner som hör till Dalarnas, Gävleborgs, Södermanlands, Uppsala, Värmlands, Västmanlands eller Örebro län och verksamhetsutövare som har sitt säte i något av dessa län.

</section>
<section id="15" class="paragraf">

### 15 §

Länsstyrelsen i Östergötlands län är med stöd av 7 och [9 §](#9)§ tillsynsmyndighet för kommuner och regioner som hör till Jönköpings, Kalmar eller Östergötlands län och verksamhetsutövare som har sitt säte i något av dessa län.

</section>
<section id="16" class="paragraf">

### 16 §

Om två eller flera tillsynsmyndigheter har tillsynsansvar för samma verksamhetsutövare ska myndigheterna komma överens om hur tillsynen ska genomföras.

</section>

</section>
<section id="tillsynsmyndighetens-uppgifter">

## Tillsynsmyndighetens uppgifter och befogenheter

<section id="17" class="paragraf">

### 17 §

En tillsynsmyndighet får inom sitt tillsynsområde besluta om undantag enligt [1 kap. 16 § 2 cybersäkerhetslagen](https://selex.se/eli/sfs/2018/1174#kap1.16) ([2025:1506](https://selex.se/eli/sfs/2025/1506)).

</section>
<section id="18" class="paragraf">

### 18 §

Tillsynsmyndigheten ska samarbeta med Integritetsskyddsmyndigheten vid hantering av incidenter som även utgör personuppgiftsincidenter.

Om tillsynsmyndigheten, när den utövar tillsyn enligt cybersäkerhetslagen ([2025:1506](https://selex.se/eli/sfs/2025/1506)), får kännedom om en omständighet som kan innebära en personuppgiftsincident som ska anmälas enligt Europaparlamentets och rådets förordning [(EU) 2016/679](https://eur-lex.europa.eu/legal-content/SV/ALL/?uri=celex%3A32016R0679) av den 27 april 2016 om skydd för fysiska personer med avseende på behandling av personuppgifter och om det fria flödet av sådana uppgifter och om upphävande av direktiv [95/46/EG](https://eur-lex.europa.eu/legal-content/SV/ALL/?uri=celex%3A31995L0046) (allmän dataskyddsförordning), ska tillsynsmyndigheten så snart det kan ske informera Integritetsskyddsmyndigheten om incidenten.

</section>
<section id="19" class="paragraf">

### /2554 av den 14 december 2022 om digital operativ motståndskraft för finanssektorn och om ändring av förordningarna (EG) nr 1060/ /2012, (EU) nr 600/ /2014 och (EU) 2016/ 19 §

Om tillsynsmyndigheten utövar tillsyn över en verksamhetsutövare som har identifierats som en kritisk tredjepartsleverantör av IKT-tjänster enligt artikel 31 i Europaparlamentets och rådets förordning (EU) 20222009, (EU) nr 6482014, (EU) nr 9091011, ska tillsynsmyndigheten informera det tillsynsforum som har inrättats enligt artikel 32 i samma förordning.

</section>
<section id="20" class="paragraf">

### 20 §

Tillsynsmyndigheten ska samarbeta med och bistå tillsynsmyndigheter i andra medlemsstater inom EES i enlighet med artikel 37 i NIS 2-direktivet, i den ursprungliga lydelsen, avseende verksamhetsutövare som erbjuder tjänster i

1. mer än en medlemsstat, eller

2. en eller flera medlemsstater och dess nätverks- och informationssystem finns i en eller flera andra medlemsstater.

</section>
<section id="21" class="paragraf">

### 21 §

Tillsynsmyndigheten får avslå en begäran om bistånd enligt [20 §](#20), om

1. myndigheten inte är behörig att tillhandahålla biståndet,

2. biståndet inte är proportionerligt i förhållande till tillsynsmyndighetens uppgifter, eller

3. begäran avser information eller omfattar verksamhet som, om den skulle lämnas ut eller utföras, skulle inverka skadligt på Sveriges säkerhetsintressen, allmänna säkerhet eller försvar.

Innan tillsynsmyndigheten avslår en begäran om bistånd ska tillsynsmyndigheten samråda med övriga berörda behöriga myndigheter samt, på begäran av en av de berörda medlemsstaterna, med Europeiska kommissionen och Europeiska unionens cybersäkerhetsbyrå (Enisa).

</section>
<section id="22" class="paragraf">

### 22 §

Tillsynsmyndigheten ska lämna stöd till den gemensamma kontaktpunkten i egenskap av representant enligt [25 §](#25).

</section>

</section>
<section id="gemensam-kontaktpunkt">

## Gemensam kontaktpunkt

<section id="23" class="paragraf">

### 23 §

Myndigheten för civilt försvar ska vara gemensam kontaktpunkt enligt artikel 8.3 i NIS 2-direktivet, i den ursprungliga lydelsen.

</section>
<section id="24" class="paragraf">

### 24 §

Den gemensamma kontaktpunkten ska i enlighet med artikel 8.4 i NIS 2-direktivet, i den ursprungliga lydelsen, utöva en sambandsfunktion som säkerställer ett gränsöverskridande samarbete med myndigheter i andra medlemsstater, Europeiska kommissionen och Europeiska unionens cybersäkerhetsbyrå (Enisa) samt ett sektorsövergripande samarbete med tillsynsmyndigheterna.

</section>
<section id="25" class="paragraf">

### 25 §

Den gemensamma kontaktpunkten är Sveriges representant i den samarbetsgrupp som har inrättats enligt artikel 14 i NIS 2-direktivet, i den ursprungliga lydelsen.

</section>
<section id="26" class="paragraf">

### 26 §

Den gemensamma kontaktpunkten ska på begäran av CSIRT- enheten enligt [31 §](#31) eller en tillsynsmyndighet vidarebefordra incidentrapporter som lämnas enligt [2 kap. 5-8 §§ cybersäkerhetslagen](https://selex.se/eli/sfs/2018/1174#kap2.5) ([2025:1506](https://selex.se/eli/sfs/2025/1506)) till de gemensamma kontaktpunkterna i andra berörda medlemsstater.

</section>
<section id="27" class="paragraf">

### 27 §

Den gemensamma kontaktpunkten ska i enlighet med artikel 23.9 i NIS 2-direktivet, i den ursprungliga lydelsen, var tredje månad lämna in en sammanfattande rapport till Europeiska unionens cybersäkerhetsbyrå (Enisa) med anonymiserade och aggregerade uppgifter om betydande incidenter, incidenter, cyberhot och tillbud.

</section>
<section id="28" class="paragraf">

### 28 §

Den gemensamma kontaktpunkten ska i enlighet med artikel 3.5 a i NIS 2-direktivet, i den ursprungliga lydelsen, underrätta Europeiska kommissionen och samarbetsgruppen om antalet väsentliga och viktiga verksamhetsutövare som har förtecknats för varje sektor och delsektor.

</section>
<section id="29" class="paragraf">

### 29 §

Den gemensamma kontaktpunkten ska i enlighet med artikel 3.5 b i NIS 2-direktivet, i den ursprungliga lydelsen, lämna relevant information till Europeiska kommissionen avseende verksamhetsutövare som omfattas av [1 kap. 5 § 1-3 cybersäkerhetslagen](https://selex.se/eli/sfs/2018/1174#kap1.5) ([2025:1506](https://selex.se/eli/sfs/2025/1506)).

</section>
<section id="30" class="paragraf">

### 30 §

Den gemensamma kontaktpunkten ska så snart det kan ske vidarebefordra information till Europeiska unionens cybersäkerhetsbyrå (Enisa) i enlighet med artikel 27.4 i NIS 2-direktivet, i den ursprungliga lydelsen, avseende verksamhetsutövare som omfattas av [1 kap. 7 § cybersäkerhetslagen](https://selex.se/eli/sfs/2018/1174#kap1.7) ([2025:1506](https://selex.se/eli/sfs/2025/1506)).

</section>

</section>
<section id="csirt-enhet">

## CSIRT-enhet

<section id="31" class="paragraf">

### 31 §

Myndigheten för civilt försvar ska vara enhet för hantering av it-säkerhetsincidenter (CSIRT-enhet) i enlighet med artikel 10 i NIS 2-direktivet, i den ursprungliga lydelsen.

</section>
<section id="32" class="paragraf">

### 32 §

CSIRT-enheten ska

1. säkerställa en hög nivå av tillgänglighet för sina kommunikationskanaler och kunna kontaktas och kontakta andra när som helst och på flera olika sätt,

2. ha lokaler och informationssystem på säkra platser,

3. ha ett ändamålsenligt system för handläggning och dirigering av förfrågningar,

4. säkerställa verksamhetens konfidentialitet och trovärdighet,

5. ha tillräckligt med personal för att säkerställa att deras tjänster är ständigt tillgängliga och säkerställa att personalen har fått lämplig utbildning,

6. ha redundanta system och reservlokaler för att säkerställa kontinuiteten i tjänsterna, och

7. kunna delta i internationella samarbetsnätverk.

CSIRT-enheten ska ha tillgång till en lämplig, säker och motståndskraftig kommunikations- och informationsstruktur för utbyte av information med verksamhetsutövare och andra relevanta intressenter.

</section>
<section id="33" class="paragraf">

### 33 §

CSIRT-enheten ska

1. övervaka och analysera cyberhot, sårbarheter och incidenter på nationell nivå och tillhandahålla varningar och information till verksamhetsutövare samt till tillsynsmyndigheter och andra relevanta intressenter,

2. på begäran tillhandahålla stöd till verksamhetsutövare avseende realtidsövervakning eller nära realtidsövervakning av deras nätverks- och informationssystem,

3. ta emot incidentrapporter, vidta åtgärder till följd av incidenter och erbjuda stöd till berörda verksamhetsutövare,

4. efter att ha mottagit en incidentanmälan skyndsamt uppmana verksamhetsutövaren att anmäla incidenten till Polismyndigheten om den kan antas ha sin grund i en brottslig gärning,

5. tillgängliggöra informationen i incidentrapporter så snart det kan ske för tillsynsmyndigheten,

6. samla in och analysera forensiska uppgifter,

7. tillhandahålla dynamiska risk- och incidentanalyser samt lägesuppfattning när det gäller cybersäkerhet,

8. på begäran av en verksamhetsutövare utföra en proaktiv skanning av den berörda verksamhetsutövarens nätverks- och informationssystem,

9. delta i det nätverk som inrättats enligt artikel 15 i NIS 2-direktivet, i den ursprungliga lydelsen (CSIRT- nätverket),

10. vara samordnare för samordnad delgivning av information om sårbarheter enligt artikel 12.1 i NIS 2-direktivet, i den ursprungliga lydelsen, och

11. upprätta samarbetsförbindelser med relevanta intressenter inom privat och offentlig sektor samt bidra till samverkan i frågor om cybersäkerhet.

</section>
<section id="34" class="paragraf">

### 34 §

CSIRT-enheten får utföra proaktiva, icke-inkräktande skanningar av verksamhetsutövarnas allmänt tillgängliga nätverks- och informationssystem i syfte att upptäcka sårbara eller osäkert konfigurerade system.

</section>

</section>
<section id="cyberkrishanteringsmyndighet">

## Cyberkrishanteringsmyndighet

<section id="35" class="paragraf">

### 35 §

Myndigheten för civilt försvar ska vara cyberkrishanteringsmyndighet i enlighet med artikel 9 i NIS 2- direktivet, i den ursprungliga lydelsen.

</section>
<section id="36" class="paragraf">

### 36 §

Myndigheten för civilt försvar ska i enlighet med artikel 16.2 i NIS 2-direktivet, i den ursprungliga lydelsen, delta i det europeiska kontaktnätverket för cyberkriser (EU- CyCLONe).

</section>

</section>
<section id="rätt-att-meddela-föreskrifter">

## Rätt att meddela föreskrifter

<section id="37" class="paragraf">

### 37 §

Post- och telestyrelsen får för sina tillsynsområden, med undantag för [8 §](#8) 1, meddela

1. ytterligare föreskrifter om säkerhetsåtgärder enligt [2 kap. 3 § cybersäkerhetslagen](https://selex.se/eli/sfs/2018/1174#kap2.3) ([2025:1506](https://selex.se/eli/sfs/2025/1506)),

2. ytterligare föreskrifter om vad som utgör en betydande incident enligt 2 kap. [5 §](#kap2.5) samma lag,

3. föreskrifter om informationsskyldighet enligt 2 kap. 9 och [10 §](#10)§ samma lag, och

4. närmare föreskrifter om avgift enligt 3 kap. [11 §](#kap3.11) samma lag.

Post- och telestyrelsen får också meddela föreskrifter om register enligt [2 kap. 11 och 12 §§ cybersäkerhetslagen](https://selex.se/eli/sfs/2018/1174#kap2.11).

</section>
<section id="38" class="paragraf">

### 38 §

Myndigheten för civilt försvar får meddela

1. föreskrifter om undantag från skyldigheterna enligt cybersäkerhetslagen ([2025:1506](https://selex.se/eli/sfs/2025/1506)) för partnerföretag och anknutna företag som omfattas av lagen med stöd av 1 kap. [4 §](#kap1.4) samma lag,

2. föreskrifter om vad som utgör huvudsakligt etableringsställe enligt 1 kap. [7 §](#kap1.7) samma lag,

3. ytterligare föreskrifter om kriterier för när verksamhetsutövare ska omfattas av [1 kap. 5 § 1-3 cybersäkerhetslagen](https://selex.se/eli/sfs/2018/1174#kap1.5) och för när sådana verksamhetsutövare ska räknas som väsentliga enligt 1 kap. [9 §](#kap1.9) första stycket 6 samma lag,

4. närmare föreskrifter om anmälningsskyldigheten enligt 2 kap. [2 §](#kap2.2) samma lag,

5. föreskrifter om utbildning enligt 2 kap. [4 §](#kap2.4) samma lag,

6. föreskrifter om incidentrapportering enligt 2 kap. 5-[8 §](#8)§ samma lag, och

7. föreskrifter om säkerhetsrevisioner och säkerhetsskanningar enligt 3 kap. 5-[7 §](#7)§ samma lag.

</section>
<section id="39" class="paragraf">

### 39 §

Myndigheten för civilt försvar får för andra tillsynsområden än dem som avses i [37 §](#37) meddela

1. ytterligare föreskrifter om säkerhetsåtgärder enligt [2 kap. 3 § cybersäkerhetslagen](https://selex.se/eli/sfs/2018/1174#kap2.3) ([2025:1506](https://selex.se/eli/sfs/2025/1506)),

2. ytterligare föreskrifter om vad som utgör en betydande incident enligt 2 kap. [5 §](#kap2.5) samma lag, och

3. föreskrifter om informationsskyldighet enligt 2 kap. 9 och [10 §](#10)§ samma lag.

</section>

</section>
<section id="samarbetsforum-för-effektiv-oc">

## Samarbetsforum för effektiv och likvärdig tillsyn

<section id="40" class="paragraf">

### 40 §

Myndigheten för civilt försvar ska leda ett samarbetsforum där tillsynsmyndigheterna ingår. Syftet med forumet ska vara att underlätta samordning och åstadkomma en effektiv och likvärdig tillsyn.

</section>

</section>
<section id="beslut-om-förbud">

## Beslut om förbud

<section id="41" class="paragraf">

### 41 §

När ett beslut om förbud enligt [4 kap. 6 § cybersäkerhetslagen](https://selex.se/eli/sfs/2018/1174#kap4.6) ([2025:1506](https://selex.se/eli/sfs/2025/1506)) har fått laga kraft ska domstolen underrätta Bolagsverket och verksamhetsutövaren om beslutet och dess innehåll. Om verksamhetsutövaren är en stiftelse ska den länsstyrelse som är registreringsmyndighet för stiftelsen underrättas i stället för Bolagsverket.

Domstolen ska skicka motsvarande underrättelser, om ett sådant förbud upphävs enligt [4 kap. 8 § andra stycket cybersäkerhetslagen](https://selex.se/eli/sfs/2018/1174#kap4.8).

</section>
<section id="42" class="paragraf">

### 42 §

Bolagsverket eller länsstyrelsen ska efter en underrättelse enligt [41 §](#41) avregistrera personen som befattningshavare hos verksamhetsutövaren i det aktuella registret.

Bolagsverket eller länsstyrelsen ska säkerställa att personen inte registreras på nytt som befattningshavare hos verksamhetsutövaren under förbudstiden.


</section>

</section>
<section id="övergångsbestämmelser" selex:status="upphavd" selex:upphavd="true">

## Övergångsbestämmelser

1. Denna förordning träder i kraft den 15 januari 2026.

2. Genom förordningen upphävs förordningen ([2018:1175](https://selex.se/eli/sfs/2018/1175)) om informationssäkerhet för samhällsviktiga och digitala tjänster.

3. Den upphävda förordningen gäller dock fortfarande för överträdelser som har skett före ikraftträdandet.

</section>

</article>