---
beteckning: "2025:987"
rubrik: Förordning om public service
departement: Kulturdepartementet
utfardad_datum: 2025-10-30
ikraft_datum: 2026-01-01
publicerad_datum: 2026-01-02
pdf_url: https://svenskforfattningssamling.se/sites/default/files/sfs/2025-10/SFS2025-987.pdf
---
<article selex:utfardad_datum="2025-10-30" selex:ikraft_datum="2026-01-01">

# Förordning om public service

<section id="kap1" class="kapitel">

## 1 kap. Inledande bestämmelser

<section id="kap1.1" class="paragraf">

#### 1 §

Denna förordning innehåller bestämmelser som kompletterar lagen ([2025:986](https://selex.se/eli/sfs/2025/986)) om public service (2 kap.) och bestämmelser om förhandsprövning av tjänster hos public service-företagen (3 kap.).

Förordningen är meddelad med stöd av [8 kap. 11 § regeringsformen](https://selex.se/eli/sfs/1974/152#kap8.11) i fråga om 2 kap. [10 §](#kap2.10) och med stöd av [8 kap. 7 § regeringsformen](https://selex.se/eli/sfs/1974/152#kap8.7) i fråga om övriga bestämmelser.

</section>
<section id="kap1.2" class="paragraf">

#### 2 §

Uttryck som används i förordningen har samma innebörd som i lagen ([2025:986](https://selex.se/eli/sfs/2025/986)) om public service.

</section>

</section>
<section id="kap2" class="kapitel">

## 2 kap. Finansiering av public service

<section id="kap2.skatteverkets-överföringar-av">

### Skatteverkets överföringar av avgiftsmedel till public service-kontot

</section>
<section id="kap2.överföring-av-preliminära-avgi">

### Överföring av preliminära avgiftsmedel

<section id="kap2.1" class="paragraf">

#### 1 §

Skatteverket ska senast den 4 i varje månad föra över preliminära avgiftsmedel till public service-kontot i Riksgäldskontoret. De preliminära avgiftsmedlen ska motsvara en tolftedel av de preliminära avgifter som beräknas enligt [2 §](#kap2.2).

</section>

</section>
<section id="kap2.beräkning-av-preliminära-avgif">

### Beräkning av preliminära avgifter

<section id="kap2.2" class="paragraf">

#### 2 §

Preliminära avgifter beräknas genom att storleken på de public service-avgifter som bestämts i Skatteverkets beslut om slutlig skatt enligt [56 kap. 6 § skatteförfarandelagen](https://selex.se/eli/sfs/2011/1244#kap56.6) ([2011:1244](https://selex.se/eli/sfs/2011/1244)) året före innevarande kalenderår räknas upp med den procentuella förändringen av inkomstbasbeloppet mellan det andra året före innevarande kalenderår och det innevarande kalenderåret.

</section>

</section>
<section id="kap2.jämkning-och-avräkning">

### Jämkning och avräkning

<section id="kap2.3" class="paragraf">

#### 3 §

Om beloppet för de preliminära avgiftsmedel som Skatteverket ska föra över till public service-kontot enligt [1 §](#kap2.1) inte är uträknat vid överföringstillfällena i januari och februari, ska Skatteverket föra över samma belopp som fördes över i december föregående kalenderår. Om något av de belopp som fördes över i januari och februari inte stämmer överens med de belopp som skulle ha förts över, ska beloppet för mars månad jämkas.

</section>
<section id="kap2.4" class="paragraf">

#### 4 §

Skatteverket ska avräkna de preliminära avgiftsmedlen mot de avgiftsmedel som debiterats i beslut om slutlig skatt enligt [56 kap. 6 § skatteförfarandelagen](https://selex.se/eli/sfs/2011/1244#kap56.6) ([2011:1244](https://selex.se/eli/sfs/2011/1244)) året efter det kalenderår de preliminära avgiftsmedlen fördes över. Skatteverket ska slutligt reglera de preliminära avgiftsmedlen mot de slutliga avgifterna senast i mars det andra kalenderåret efter det år de preliminära avgiftsmedlen fördes över.

</section>

</section>
<section id="kap2.kammarkollegiets-förvaltning-a">

### Kammarkollegiets förvaltning av public service-kontot

</section>
<section id="kap2.utbetalning-av-avgiftsmedel">

### Utbetalning av avgiftsmedel

<section id="kap2.5" class="paragraf">

#### 5 §

Kammarkollegiet ska betala ut avgiftsmedel från public service-kontot till verksamhet som finansieras med public service-avgift enligt 5 kap. [1 §](#kap5.1) lagen ([2025:986](https://selex.se/eli/sfs/2025/986)) om public service.

Utbetalningarna ska stämma överens med den tilldelning av avgiftsmedel som riksdagen har beslutat om.

</section>
<section id="kap2.6" class="paragraf">

#### 6 §

Utbetalningar som följer av ett beslut av riksdagen om tilldelning enligt 5 kap. [2 §](#kap5.2) lagen ([2025:986](https://selex.se/eli/sfs/2025/986)) om public service ska uppgå till en tolftedel av den tilldelning som riksdagen beslutat om för ett år. Utbetalningar ska göras senast den 7 i varje månad.

Om Skatteverkets överföring enligt [1 §](#kap2.1) sker samma dag som en utbetalning ska göras enligt första stycket får utbetalningen göras nästa arbetsdag.

</section>

</section>
<section id="kap2.krediter">

### Krediter

<section id="kap2.7" class="paragraf">

#### 7 §

Kammarkollegiet ska förvalta public service-kontots krediter.

</section>

</section>
<section id="kap2.redovisning">

### Redovisning

<section id="kap2.8" class="paragraf">

#### 8 §

Kammarkollegiet ska senast den 1 mars varje år lämna en förvaltningsberättelse för public service-kontot till regeringen.

</section>
<section id="kap2.9" class="paragraf">

#### 9 §

Kammarkollegiet ska årligen göra en bedömning av public service-kontots utveckling på kort och lång sikt när det gäller bland annat överföringar, utbetalningar och saldo. En redogörelse för utvecklingen ska lämnas till regeringen senast den 1 mars varje år.

</section>

</section>
<section id="kap2.bemyndigande">

### Bemyndigande

<section id="kap2.10" class="paragraf">

#### 10 §

Skatteverket får meddela närmare föreskrifter om beräkningen av preliminära avgifter enligt [2 §](#kap2.2) och slutliga avgifter enligt [4 §](#kap2.4).

</section>

</section>

</section>
<section id="kap3" class="kapitel">

## 3 kap. Förhandsprövning av tjänster hos public service- företagen

<section id="kap3.hur-en-förhandsprövning-inleds">

### Hur en förhandsprövning inleds

<section id="kap3.1" class="paragraf">

#### 1 §

Mediemyndigheten ska pröva frågor om förhandsprövning av tjänster hos public service-företagen. Myndigheten ska inleda en förhandsprövning efter anmälan från det public service- företag som tillhandahåller tjänsten. Myndigheten får även inleda en förhandsprövning efter anmälan från någon annan än public service-företagen.

</section>

</section>
<section id="kap3.vad-förhandsprövningen-ska-avs">

### Vad förhandsprövningen ska avse

<section id="kap3.2" class="paragraf">

#### 2 §

En förhandsprövning ska avse nya tjänster av större betydelse inom public service-företagens kompletterande verksamhet och väsentliga ändringar av befintliga tjänster inom denna verksamhet.

</section>

</section>
<section id="kap3.förhandsprövningen-ska-avse">

### Förhandsprövningen ska avse

- om och i vilken omfattning en anmäld tjänst bidrar till att det public service-företag som tillhandahåller tjänsten uppfyller sitt uppdrag i allmänhetens tjänst (tjänstens allmänna värde), och

- vilken marknadspåverkan tjänsten har.

Bedömningen av tjänstens marknadspåverkan ska göras efter att Mediemyndigheten har hämtat in synpunkter från Post- och telestyrelsen.

</section>
<section id="kap3.information-och-remissförfaran">

### Information och remissförfarande

<section id="kap3.3" class="paragraf">

#### 3 §

Mediemyndigheten får begära in den information som behövs från berört public service-företag för att bedöma om en förhandsprövning bör inledas och för att kunna göra en bedömning vid en förhandsprövning.

</section>
<section id="kap3.4" class="paragraf">

#### 4 §

Mediemyndigheten ska genom ett öppet remissförfarande hämta in synpunkter på den tjänst som förhandsprövas. Remissförfarandet ska pågå i minst tre veckor.

</section>

</section>
<section id="kap3.myndighetens-beslut">

### Myndighetens beslut

<section id="kap3.5" class="paragraf">

#### 5 §

Mediemyndigheten ska besluta om en tjänst ska godkännas senast tre månader efter att en anmälan kommit in till myndigheten från det public service-företag som tillhandahåller tjänsten eller myndigheten har inlett en förhandsprövning efter anmälan från någon annan.

</section>

</section>
<section id="kap3.överklagande">

### Överklagande

<section id="kap3.6" class="paragraf">

#### 6 §

I [40 §](#kap3.40) förvaltningslagen ([2017:900](https://selex.se/eli/sfs/2017/900)) finns bestämmelser om överklagande till allmän förvaltningsdomstol. Andra beslut än beslut enligt [5 §](#kap3.5) får dock inte överklagas.


</section>

</section>
<section id="kap3.övergångsbestämmelser" selex:status="upphavd" selex:upphavd="true">

### Övergångsbestämmelser

[2025:987](https://selex.se/eli/sfs/2025/987)

1. Denna förordning träder i kraft den 1 januari 2026.

2. Genom förordningen upphävs

a) förordningen ([2018:1897](https://selex.se/eli/sfs/2018/1897)) om finansiering av radio och tv i allmänhetens tjänst, och

b) förordningen ([2019:1256](https://selex.se/eli/sfs/2019/1256)) om förhandsprövning av tjänster hos public service-företagen.

3. Den upphävda förordningen ([2018:1897](https://selex.se/eli/sfs/2018/1897)) om finansiering av radio och tv i allmänhetens tjänst gäller dock fortfarande i fråga om public service-avgift som avser tid före ikraftträdandet.

</section>

</section>

</article>