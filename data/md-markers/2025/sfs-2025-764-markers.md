---
beteckning: "2025:764"
rubrik: Förordning om fritidskort
departement: Socialdepartementet
utfardad_datum: 2025-06-19
ikraft_datum: 2025-09-08
publicerad_datum: 2025-12-22
pdf_url: https://svenskforfattningssamling.se/sites/default/files/sfs/2025-06/SFS2025-764.pdf
andringsforfattningar:
  - beteckning: "2025:1544"
    rubrik: Förordning om ändring i förordningen om fritidskort
    ikraft_datum: 2026-01-05
    anteckningar: "ändr. 4, 5 §§"
---
<article selex:utfardad_datum="2025-06-19" selex:ikraft_datum="2025-09-08">

# Förordning om fritidskort

<section id="inledande-bestämmelser">

## Inledande bestämmelser

<section id="1" class="paragraf">

### 1 §

Grundläggande bestämmelser om stöd i form av fritidskort finns i lagen ([2025:759](https://selex.se/eli/sfs/2025/759)) om fritidskort. Denna förordning innehåller kompletterande bestämmelser om stödet.

</section>
<section id="2" class="paragraf">

### 2 §

Förordningen är meddelad med stöd av

- [10 §](#10) andra stycket lagen ([2025:759](https://selex.se/eli/sfs/2025/759)) om fritidskort i fråga om [19 §](#19),

- [9 §](#9) första stycket samma lag i fråga om [20 §](#20),

- [8 kap. 11 § regeringsformen](https://selex.se/eli/sfs/1974/152#kap8.11) i fråga om [22 §](#22), och

- [8 kap. 7 § regeringsformen](https://selex.se/eli/sfs/1974/152#kap8.7) i fråga om övriga bestämmelser.

</section>

</section>
<section id="ord-och-uttryck-i-förordningen">

## Ord och uttryck i förordningen

<section id="3" class="paragraf">

### 3 §

I förordningen avses med utförare en utförare av fritidsaktiviteter för barn som registrerats enligt förordningen ([2025:763](https://selex.se/eli/sfs/2025/763)) om register över vissa utförare av fritidsaktiviteter för barn.

De övriga ord och uttryck som används i förordningen har samma betydelse som i lagen ([2025:759](https://selex.se/eli/sfs/2025/759)) om fritidskort.

</section>

</section>
<section id="förutsättningar-för-rätt-till">

## Förutsättningar för rätt till stöd

<section id="4" class="paragraf" selex:status="upphord" selex:upphor_datum="2026-01-05">

### 4 §

Stöd får lämnas för barns fritidsaktiviteter från och med det år då barnet fyller 8 år till och med det år då barnet fyller 16 år.

</section>
<section id="4" class="paragraf" selex:status="ikraft" selex:ikraft_datum="2026-01-05">

### 4 §

Stöd får lämnas för barns fritidsaktiviteter från och med det år då barnet fyller 7 år till och med det år då barnet fyller 16 år. Förordning ([2025:1544](https://selex.se/eli/sfs/2025/1544)).

</section>
<section id="5" class="paragraf" selex:status="upphord" selex:upphor_datum="2026-01-05">

### 5 §

Stöd lämnas med 500 kronor per kalenderår och barn.

Stöd lämnas med ytterligare 1 500 kronor per kalenderår och barn om vårdnadshavaren har beviljats preliminärt bostadsbidrag enligt [95 kap. 4 § socialförsäkringsbalken](https://selex.se/eli/sfs/2010/110#kap95.4) för någon del av det närmast föregående kalenderåret.

</section>
<section id="5" class="paragraf" selex:status="ikraft" selex:ikraft_datum="2026-01-05">

### 5 §

Stöd lämnas med 550 kronor per kalenderår och barn.

Stöd lämnas med ytterligare 1 950 kronor per kalenderår och barn om vårdnadshavaren har beviljats preliminärt bostadsbidrag enligt [95 kap. 4 § socialförsäkringsbalken](https://selex.se/eli/sfs/2010/110#kap95.4) för någon del av det närmast föregående kalenderåret. Förordning ([2025:1544](https://selex.se/eli/sfs/2025/1544)).

</section>

</section>
<section id="förutsättningar-för-att-använd">

## Förutsättningar för att använda stödet till fritidsaktiviteter

<section id="6" class="paragraf">

### 6 §

Stödet får användas för betalning av avgifter för fritidsaktiviteter som

1. ägt rum eller äger rum under innevarande kalenderår eller närmast följande kalenderår, och

2. är ledarledda och tillhandahålls av en utförare minst sex gånger under en sammanhängande period om sex månader.

</section>

</section>
<section id="förutsättningar-för-att-använd">

## Förutsättningar för att använda stödet till hyra

<section id="7" class="paragraf">

### 7 §

Stödet får användas för betalning av avgifter för hyra av utrustning och hjälpmedel som tillhandahålls av en utförare och som möjliggör att barnet kan delta i en sådan fritidsaktivitet som avses i [6 §](#6).

</section>

</section>
<section id="ansökan-om-stöd">

## Ansökan om stöd

<section id="8" class="paragraf">

### 8 §

Stödet beviljas efter ansökan.

</section>
<section id="9" class="paragraf">

### 9 §

Ansökan ska göras skriftligen av vårdnadshavaren och lämnas in till E-hälsomyndigheten senast den 30 november innevarande kalenderår. Ansökan ska vara undertecknad eller skrivas under med en elektronisk underskrift av vårdnadshavaren.

</section>
<section id="10" class="paragraf">

### 10 §

Vårdnadshavaren ska på begäran av E-hälsomyndigheten lämna de uppgifter som behövs för att myndigheten ska kunna pröva ansökan eller i övrigt kunna tillämpa lagen ([2025:759](https://selex.se/eli/sfs/2025/759)) om fritidskort eller denna förordning.

</section>
<section id="11" class="paragraf">

### 11 §

Uppgifterna i ansökan ska lämnas på heder och samvete.

</section>

</section>
<section id="beslut-om-stöd">

## Beslut om stöd

<section id="12" class="paragraf">

### 12 §

Bedömningen av om förutsättningarna för rätt till stöd och att använda stödet för betalning är uppfyllda ska göras utifrån förhållandena vid tidpunkten för besluten.

</section>
<section id="13" class="paragraf">

### 13 §

E-hälsomyndigheten får besluta att ett beslutat stöd inte ska betalas ut om stödet inte kommer att användas för betalning enligt 6 eller [7 §](#7), eller om det finns grund för återbetalning enligt 5 eller [6 §](#6) lagen ([2025:759](https://selex.se/eli/sfs/2025/759)) om fritidskort.

Beslut enligt första stycket gäller omedelbart.

</section>

</section>
<section id="utbetalning-av-stöd">

## Utbetalning av stöd

<section id="14" class="paragraf">

### 14 §

Stödet ska betalas ut till utföraren genom att beloppet överförs till ett konto hos ett kreditinstitut eller till ett konto hos en betaltjänstleverantör, som är registrerat som bank- eller plusgiro enligt förordningen ([2025:763](https://selex.se/eli/sfs/2025/763)) om register över vissa utförare av fritidsaktiviteter för barn.

Innan stödet betalas ut enligt första stycket ska vårdnadshavaren lämna sitt samtycke till att uppgifter om stöd som avses i [5 §](#5) andra stycket lämnas ut.

</section>

</section>
<section id="återbetalning-och-återkrav">

## Återbetalning och återkrav

<section id="15" class="paragraf">

### 15 §

Vårdnadshavaren ska utan uppmaning betala tillbaka ett stöd som hon eller han har mottagit av en utförare. Återbetalning ska ske till E-hälsomyndigheten senast 30 dagar efter det att vårdnadshavaren tog emot betalningen.

</section>
<section id="16" class="paragraf">

### 16 §

Om vårdnadshavaren inte fullgör sin återbetalningsskyldighet enligt [15 §](#15) ska E-hälsomyndigheten besluta att kräva tillbaka stödet. Om det finns särskilda skäl får myndigheten helt eller delvis sätta ned ett krav på återbetalning.

Underrättelseskyldighet

</section>
<section id="17" class="paragraf">

### 17 §

Försäkringskassan ska underrätta E-hälsomyndigheten om en utförare inte längre är registrerad enligt 11 eller [12 §](#12) förordningen ([2025:763](https://selex.se/eli/sfs/2025/763)) om register över vissa utförare av fritidsaktiviteter för barn.

</section>

</section>
<section id="skyldighet-att-lämna-uppgifter">

## Skyldighet att lämna uppgifter

<section id="18" class="paragraf">

### 18 §

Försäkringskassan ska på begäran av E-hälsomyndigheten lämna de uppgifter som behövs för att myndigheten ska kunna handlägga ärenden om stöd enligt denna förordning.

</section>
<section id="19" class="paragraf">

### 19 §

Utförare ska på begäran av E-hälsomyndigheten lämna de uppgifter som behövs för att säkerställa korrekta utbetalningar av stödet.

</section>
<section id="20" class="paragraf">

### 20 §

Kreditinstitut och betaltjänstleverantörer ska på begäran av E-hälsomyndigheten lämna uppgifter som avser en namngiven fysisk eller juridisk persons förhållande till institutet eller leverantören. Uppgifterna ska lämnas om de är nödvändiga för att myndigheten ska kunna granska utbetalningar av stödet. Uppgifterna ska lämnas snarast möjligt och i elektronisk form.

</section>

</section>
<section id="överklagande">

## Överklagande

<section id="21" class="paragraf">

### 21 §

I [40 §](#40) förvaltningslagen ([2017:900](https://selex.se/eli/sfs/2017/900)) finns bestämmelser om överklagande till allmän förvaltningsdomstol.

</section>

</section>
<section id="bemyndigande">

## Bemyndigande

<section id="22" class="paragraf">

### 22 §

E-hälsomyndigheten får meddela föreskrifter om verkställigheten av lagen ([2025:759](https://selex.se/eli/sfs/2025/759)) om fritidskort och om verkställigheten av denna förordning.

</section>

</section>

</article>