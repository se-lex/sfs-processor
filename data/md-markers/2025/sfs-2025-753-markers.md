---
beteckning: "2025:753"
rubrik: Förordning om statsbidrag till enskild väghållning
departement: Landsbygds- och infrastrukturdepartementet
utfardad_datum: 2025-06-19
ikraft_datum: 2026-01-01
publicerad_datum: 2026-01-02
pdf_url: https://svenskforfattningssamling.se/sites/default/files/sfs/2025-06/SFS2025-753.pdf
---
<article selex:utfardad_datum="2025-06-19" selex:ikraft_datum="2026-01-01">

# Förordning om statsbidrag till enskild väghållning

<section id="1" class="paragraf">

### 1 §

Denna förordning innehåller bestämmelser om statsbidrag till väghållning av sådana enskilda vägar som har allmänt intresse.

Bidrag får ges i mån av tillgång på medel.

</section>
<section id="2" class="paragraf">

### 2 §

Förordningen är meddelad med stöd av [8 kap. 7 § regeringsformen](https://selex.se/eli/sfs/1974/152#kap8.7).

</section>
<section id="ordförklaringar">

## Ordförklaringar

<section id="3" class="paragraf">

### 3 §

Med väg avses i denna förordning

1. en vägs vägbana och de övriga väganordningar som behövs för vägens bestånd, drift eller brukande, och

2. en sådan brygga eller färja med färjeläge som ansluter till en väg.

</section>
<section id="4" class="paragraf">

### 4 §

Med enskild väg avses i denna förordning en väg som är avsedd för trafik med andra motorfordon än mopeder klass II och som varken utgör allmän väg enligt väglagen ([1971:948](https://selex.se/eli/sfs/1971/948)) eller en sådan väg som en kommun är huvudman för enligt plan- och bygglagen ([2010:900](https://selex.se/eli/sfs/2010/900)).

</section>
<section id="5" class="paragraf">

### 5 §

Med årligt vägbidrag avses i denna förordning bidrag för

1. sådant löpande underhåll av en enskild väg som motsvarar de åtgärder som avses i 5 kap. [1 §](#kap5.1) vägförordningen ([2012:707](https://selex.se/eli/sfs/2012/707)), och

2. att hålla en enskild vägfärja i trafik i den utsträckning som behövs.

</section>
<section id="6" class="paragraf">

### 6 §

Med särskilt vägbidrag avses i denna förordning bidrag för

1. att bygga eller återställa en enskild väg, och

2. sådana underhålls- och förbättringsarbeten avseende en enskild väg som motsvarar de åtgärder som avses i 5 kap. [1 §](#kap5.1) 2 och 3 vägförordningen ([2012:707](https://selex.se/eli/sfs/2012/707)).

</section>
<section id="7" class="paragraf">

### 7 §

I övrigt har ord och uttryck i denna förordning samma betydelse som i väglagen ([1971:948](https://selex.se/eli/sfs/1971/948)).

</section>

</section>
<section id="statsbidragets-syfte">

## Statsbidragets syfte

<section id="8" class="paragraf">

### 8 §

Bidrag enligt denna förordning ska sammantagna främja en samhällsekonomiskt effektiv och långsiktigt hållbar transportförsörjning för medborgarna och näringslivet i hela landet.

</section>

</section>
<section id="bidragsformer">

## Bidragsformer

<section id="9" class="paragraf">

### 9 §

Bidrag ges som årligt vägbidrag eller särskilt vägbidrag.

</section>

</section>
<section id="förutsättningar-för-årligt-väg">

## Förutsättningar för årligt vägbidrag

<section id="10" class="paragraf">

### 10 §

Årligt vägbidrag får ges för en enskild väg som kompletterar det allmänna vägnätet och är ändamålsenlig i förhållande till andra vägar, om vägen

1. behövs för transporter till och från en permanentbostad,

2. tillgodoser ett angeläget kommunikationsbehov av väsentlig betydelse för näringslivet eller det rörliga friluftslivet, eller

3. har väsentlig betydelse som genomfartsväg eller som uppsamlingsväg för fritidsbebyggelse.

Bidrag för en väg som är kortare än 950 meter får ges endast om det finns särskilda skäl.

</section>
<section id="11" class="paragraf">

### 11 §

Årligt vägbidrag får ges endast om

1. vägen hålls öppen för allmän trafik utan avgift,

2. vägen hålls i ett tillfredsställande skick för sitt ändamål, och

3. väghållningen är ordnad

a) genom en förrättning som har vunnit laga kraft,

b) genom en överenskommelse som har godkänts av Trafikverkets region, eller

c) av fastighetsägaren ensam.

</section>
<section id="12" class="paragraf">

### 12 §

Trafikverkets region får i enskilda fall besluta att en färjeled inte behöver uppfylla kravet på avgiftsfrihet i [11 §](#11) 1, om det finns skäl för det.

</section>

</section>
<section id="förutsättningar-för-särskilt-v">

## Förutsättningar för särskilt vägbidrag

<section id="13" class="paragraf">

### 13 §

Särskilt vägbidrag får ges endast om

1. årligt vägbidrag ges för det löpande underhållet av vägen, eller

2. det finns särskilda skäl.

</section>
<section id="14" class="paragraf">

### 14 §

Särskilt vägbidrag får inte ges för en enskild väg inom ett område som omfattas av ett exploateringsavtal enligt plan- och bygglagen ([2010:900](https://selex.se/eli/sfs/2010/900)) eller som i huvudsak ska betjäna ett sådant område.

</section>

</section>
<section id="bidrag-till-en-organisation">

## Bidrag till en organisation

<section id="15" class="paragraf">

### 15 §

Bidrag får inte ges till en organisation som

1. är i likvidation eller försatt i konkurs,

2. har skatte- eller avgiftsskulder eller andra skulder som har överlämnats till Kronofogdemyndigheten och som vid indrivning handläggs som allmänt mål, eller

3. har en skuld som inte betalats i rätt tid och som avser återkrav av bidrag som har lämnats av Trafikverket.

</section>
<section id="16" class="paragraf">

### 16 §

Bidrag får inte ges till en organisation om den eller någon av dess företrädare som agerar inom ramen för verksamheten

1. utövar våld, tvång eller hot mot en person eller på annat sätt kränker en persons grundläggande fri- och rättigheter,

2. diskriminerar personer eller grupper av personer eller på annat sätt bryter mot principen om alla människors lika värde,

3. försvarar, främjar eller uppmanar till sådana ageranden som anges i 1 eller 2, eller

4. motarbetar det demokratiska styrelseskicket.

Bidrag får inte heller ges till en organisation om det framkommer att någon av dess samarbetsorganisationer, eller en företrädare för samarbets-organisationen, agerar på ett sådant sätt som anges i första stycket.

</section>
<section id="17" class="paragraf">

### 17 §

Om en organisation, dess företrädare, organisationens samarbets-organisation eller samarbetsorganisationens företrädare har agerat på ett sådant sätt som anges i [16 §](#16), får bidrag ändå lämnas till organisationen om det finns särskilda skäl. Vid denna bedömning ska det särskilt beaktas om

1. organisationen har tagit avstånd från agerandet,

2. organisationen har vidtagit adekvata åtgärder för att säkerställa att agerandet inte upprepas,

3. det är fråga om ett enstaka agerande, och

4. agerandet ligger långt tillbaka i tiden.

Vid allvarliga överträdelser av en samarbetsorganisation, eller dess före-trädare, ska det vid bedömningen även särskilt beaktas om samarbetet har avbrutits.

</section>

</section>
<section id="bidragsgrundande-kostnader">

## Bidragsgrundande kostnader

<section id="18" class="paragraf">

### 18 §

Som bidragsgrundande kostnader ska endast anses sådana kostnader enligt 20-[26 §](#26)§ som är skäliga med hänsyn till samhällsnyttan.

</section>
<section id="19" class="paragraf">

### 19 §

Bidrag får inte ges för kostnader som ett annat statligt bidrag redan har getts för.

</section>

</section>
<section id="löpande-kostnader">

## Löpande kostnader

<section id="20" class="paragraf">

### 20 §

Kostnader för löpande underhåll av en väg kan endast vara bidragsgrundande om de är skäliga för att hålla vägen i ett skick som är tillfredsställande för vägens ändamål.

</section>
<section id="21" class="paragraf">

### 21 §

Kostnader för att hålla en färja i trafik kan endast vara bidragsgrundande om de är skäliga för att upprätthålla en tillfredsställande trafikförsörjning.

</section>
<section id="22" class="paragraf">

### 22 §

Trafikverket ska vart femte år utreda vilka kostnader som kan anses skäliga för löpande underhåll av enskilda vägar i olika delar av landet och med hänsyn till den aktuella prisutvecklingen årligen fastställa schablonbelopp som ska läggas till grund för skälighetsbedömningen enligt [18 §](#18).

</section>

</section>
<section id="kostnader-för-att-bygga-en-väg">

## Kostnader för att bygga en väg

<section id="23" class="paragraf">

### 23 §

Kostnader för att bygga en väg kan endast vara bidragsgrundande om de är skäliga för att anlägga en ny väg, lägga om en väg i ny sträckning eller bygga om en väg. Utöver kostnader för själva byggnadsarbetet får de bidragsgrundande kostnaderna omfatta kostnader som byggandet medför i fråga om projektering och förrättning och kostnader för sådan ersättning som väghållaren enligt dom eller myndighetsbeslut ska betala för mark eller intrång.

Endast kostnader som uppkommit efter att bidrag har beviljats kan vara bidragsgrundande.

</section>
<section id="24" class="paragraf">

### 24 §

Trafikverkets region får i enskilda fall besluta om undantag från kravet i [23 §](#23) andra stycket att kostnaderna ska ha uppkommit efter att bidrag har beviljats, om det finns skäl för ett sådant undantag.

</section>

</section>
<section id="kostnader-för-att-återställa-e">

## Kostnader för att återställa eller förbättra en väg

<section id="25" class="paragraf">

### 25 §

Kostnader för att återställa eller förbättra en väg kan endast vara bidragsgrundande om de är skäliga för att återställa eller förbättra vägen till ett skick som är tillfredsställande för vägens ändamål.

Endast kostnader som uppkommit efter att bidrag har beviljats kan vara bidragsgrundande.

</section>
<section id="26" class="paragraf">

### 26 §

Trafikverkets region får i enskilda fall besluta om undantag från kravet i [25 §](#25) andra stycket att kostnaderna ska ha uppkommit efter att bidrag har beviljats, om det finns skäl för ett sådant undantag.

</section>

</section>
<section id="bidragets-storlek">

## Bidragets storlek

<section id="27" class="paragraf">

### 27 §

Bidrag beräknas som en andel av de bidragsgrundande kostnaderna.

När bidrag beräknas för en färjeled som omfattas av ett beslut om undantag från kravet på avgiftsfrihet enligt [12 §](#12) ska hänsyn tas till väghållarens möjligheter att täcka kostnaderna med hjälp av avgifter från trafikanterna.

</section>
<section id="28" class="paragraf">

### 28 §

Trafikverket ska varje år fastställa hur stor andel av de bidragsgrundande kostnaderna som bidraget ska motsvara. Andelen får uppgå till

1. högst 85 procent för färjeleder,

2. högst 80 procent för vägar som har väsentlig betydelse som genomfartsvägar,

3. högst 70 procent för vägar som

a) behövs för transporter till och från permanentbostäder som inte ligger i ett område med sammanhållen bebyggelse, eller

b) tillgodoser ett angeläget kommunikationsbehov som har väsentlig betydelse för näringslivet eller det rörliga friluftslivet, och

4. högst 40 procent för vägar som

a) behövs för transporter till och från permanentbostäder som ligger i ett område med sammanhållen bebyggelse, eller

b) har väsentlig betydelse som uppsamlingsvägar för fritidsbebyggelse.

För åtgärder som avses i 23 och [25 §](#25)§ får bidraget motsvara en större andel av kostnaderna än den som anges i första stycket, om åtgärderna har väsentlig betydelse för totalförsvaret eller det annars finns särskilda skäl.

</section>

</section>
<section id="ansökan-om-bidrag">

## Ansökan om bidrag

<section id="29" class="paragraf">

### 29 §

En ansökan om bidrag ska göras skriftligen av väghållaren eller av en behörig företrädare för väghållaren och lämnas in till Trafikverkets region. Ansökan ska innehålla

1. uppgifter om väghållaren och väghållarens kontaktperson i ärendet,

2. uppgifter om den väg som bidraget avser, och

3. de uppgifter som behövs för bedömningen av om förutsättningarna för bidrag är uppfyllda.

</section>
<section id="30" class="paragraf">

### 30 §

En ansökan om särskilt vägbidrag ska lämnas in innan arbetet med de åtgärder som bidraget avser har påbörjats. Ansökan ska, utöver det som anges i [29 §](#29), innehålla

1. uppgifter om de åtgärder som planeras,

2. en beskrivning av skälen till att åtgärderna planeras, och

3. en redovisning av de kostnader som de planerade åtgärderna beräknas uppgå till.

</section>

</section>
<section id="prövning-av-och-beslut-om-bidr">

## Prövning av och beslut om bidrag

<section id="31" class="paragraf">

### 31 §

Trafikverkets region prövar frågor om bidrag.

</section>
<section id="32" class="paragraf">

### 32 §

Vid prövning av frågor om särskilt vägbidrag ska Trafikverkets region samråda med den som upprättar och fastställer länsplanen för regional transportinfrastruktur enligt lagen ([2010:630](https://selex.se/eli/sfs/2010/630)) om regionalt utvecklingsansvar, om det i länsplanen har avsatts medel för drift eller byggande av enskilda vägar.

</section>
<section id="33" class="paragraf">

### 33 §

Ett beslut att ge årligt vägbidrag gäller tills vidare. Trafikverkets region ska dock ompröva frågan om bidrag vid behov och minst vart femte år.

</section>
<section id="34" class="paragraf">

### 34 §

Ett beslut att ge bidrag ska innehålla uppgifter om

1. de villkor som gäller för bidraget enligt denna förordning,

2. utbetalning av bidraget, och

3. om beslutet avser årligt vägbidrag, att väghållaren på begäran av Trafikverkets region ska lämna de uppgifter som behövs för omprövning enligt [33 §](#33).

</section>

</section>
<section id="anmälningsskyldighet">

## Anmälningsskyldighet

<section id="35" class="paragraf">

### 35 §

Den som ansöker om eller har beviljats bidrag enligt denna förordning ska snarast möjligt till Trafikverket anmäla sådana ändrade förhållanden som kan påverka rätten till eller storleken på bidraget.

</section>

</section>
<section id="utbetalning-av-bidrag">

## Utbetalning av bidrag

<section id="36" class="paragraf">

### 36 §

Ett årligt vägbidrag betalas ut till väghållaren i efterskott för kalenderår. Om bidraget avser en färjeled, får bidraget betalas ut i efterskott för kvartal.

</section>
<section id="37" class="paragraf">

### 37 §

Ett särskilt vägbidrag betalas ut till väghållaren efter slutfört arbete eller allteftersom arbetena fortgår. Om arbetena kräver tillstånd av en myndighet, får bidraget inte betalas ut innan väghållaren har försäkrat att tillståndet finns.

</section>
<section id="38" class="paragraf">

### 38 §

Trafikverket ska besluta att ett bidrag helt eller delvis inte ska betalas ut, om

1. väghållaren genom oriktiga uppgifter eller på något annat sätt orsakat att bidraget beviljats felaktigt eller med för högt belopp,

2. bidraget av någon annan orsak beviljats felaktigt eller med för högt belopp och väghållaren skäligen borde ha insett detta,

3. villkoren i [11 §](#11) inte har följts och avvikelsen är allvarlig eller återkommande, eller

4. mottagaren inte uppfyller villkoren i [16 §](#16) och det inte finns sådana särskilda skäl enligt [17 §](#17) som innebär att bidrag ändå får lämnas.

</section>

</section>
<section id="återbetalning-och-återkrav">

## Återbetalning och återkrav

<section id="39" class="paragraf">

### 39 §

Väghållaren är återbetalningsskyldig för bidrag som har betalats ut, om

1. väghållaren genom oriktiga uppgifter eller på något annat sätt orsakat att bidraget beviljats felaktigt eller med för högt belopp,

2. bidraget av någon annan orsak beviljats felaktigt eller med för högt belopp och väghållaren skäligen borde ha insett detta,

3. villkoren i [11 §](#11) inte har följts och avvikelsen är uppenbart allvarlig,

4. bidraget helt eller delvis inte har använts för det ändamål som det har beviljats för, eller

5. mottagaren inte uppfyller villkoren i [16 §](#16) och det inte finns sådana särskilda skäl enligt [17 §](#17) som innebär att bidrag ändå får lämnas.

</section>
<section id="40" class="paragraf">

### 40 §

På ett belopp som ska betalas tillbaka enligt [39 §](#39) ska ränta enligt räntelagen ([1975:635](https://selex.se/eli/sfs/1975/635)) betalas.

</section>
<section id="41" class="paragraf">

### 41 §

Om en väghållare är återbetalningsskyldig enligt [39 §](#39), ska Trafikverket besluta att helt eller delvis kräva tillbaka bidraget tillsammans med ränta enligt [40 §](#40). Kravet eller räntan får helt eller delvis sättas ned, om det finns särskilda skäl.

</section>

</section>
<section id="tillsyn">

## Tillsyn

<section id="42" class="paragraf">

### 42 §

Trafikverkets region utövar tillsyn över att villkoren för beviljade bidrag följs.

</section>

</section>
<section id="bemyndigande">

## Bemyndigande

<section id="43" class="paragraf">

### 43 §

Trafikverket får meddela föreskrifter om

1. undantag från kravet i [11 §](#11) 1 om att en väg ska hållas öppen för allmän trafik utan avgift,

2. vilka åtgärder enligt 5 kap. [1 §](#kap5.1) 2 och 3 vägförordningen ([2012:707](https://selex.se/eli/sfs/2012/707)) som får anses vara ett sådant löpande underhåll av väg som avses i [5 §](#5) och vilka åtgärder som får anses vara underhålls- och förbättringsarbeten som avses i [6 §](#6),

3. utbetalning av bidrag till en företrädare för väghållaren, och

4. verkställigheten av denna förordning.

</section>

</section>
<section id="omprövning-och-överklagande">

## Omprövning och överklagande

<section id="44" class="paragraf">

### 44 §

Trafikverkets regions beslut om bidrag får överklagas till Trafikverket.

</section>
<section id="45" class="paragraf">

### 45 §

I [40 §](#40) förvaltningslagen ([2017:900](https://selex.se/eli/sfs/2017/900)) finns bestämmelser om överklagande till allmän förvaltningsdomstol. Andra beslut än Trafikverkets beslut enligt 38 och [41 §](#41)§ får dock inte överklagas.


</section>

</section>
<section id="övergångsbestämmelser" selex:status="upphavd" selex:upphavd="true">

## Övergångsbestämmelser

[2025:753](https://selex.se/eli/sfs/2025/753)

1. Denna förordning träder i kraft den 1 januari 2026.

2. Genom förordningen upphävs förordningen ([1989:891](https://selex.se/eli/sfs/1989/891)) om statsbidrag till enskild väghållning.

3. Den upphävda förordningen gäller dock fortfarande för

a) ärenden där beslut om byggnadsbidrag eller särskilt driftbidrag har fattats före ikraftträdandet, och

b) ärenden om bidrag som avser tid före ikraftträdandet.

4. För ärenden där beslut om årligt driftbidrag har fattats enligt den upphävda förordningen gäller äldre föreskrifter i fem år efter beslutsdagen. Därefter ska beslutet anses avse årligt vägbidrag enligt denna förordning.

5. Bidrag får trots 36 och [37 §](#37)§ betalas ut till en kommun, om kommunen före ikraftträdandet har åtagit sig att ombesörja underhållet av vägen eller hålla vägfärjan i trafik och väghållaren inte till Trafikverket har invänt mot att bidraget betalas ut till kommunen. Kommunen ska då anses vara väghållare vid tillämpningen av 29, 34, 38, 39 och [41 §](#41)§.

</section>

</article>