---
beteckning: "2025:763"
rubrik: Förordning om register över vissa utförare av fritidsaktiviteter för barn
departement: Socialdepartementet
utfardad_datum: 2025-06-19
ikraft_datum: 2025-08-01
publicerad_datum: 2025-12-08
pdf_url: https://svenskforfattningssamling.se/sites/default/files/sfs/2025-06/SFS2025-763.pdf
andringsforfattningar:
  - beteckning: "2025:1013"
    rubrik: Förordning om ändring i förordningen om register över vissa utförare av fritidsaktiviteter för barn
    ikraft_datum: 2025-12-09
    anteckningar: "ändr. 5, 10 §§"
---
<article selex:utfardad_datum="2025-06-19" selex:ikraft_datum="2025-08-01">

# Förordning om register över vissa utförare av fritidsaktiviteter för barn

<section id="inledande-bestämmelser">

## Inledande bestämmelser

<section id="1" class="paragraf">

### 1 §

Denna förordning innehåller bestämmelser om ett register över vissa utförare av fritidsaktiviteter för barn.

</section>
<section id="2" class="paragraf">

### 2 §

Förordningen är meddelad med stöd av

- [10 §](#10) första stycket lagen ([2025:759](https://selex.se/eli/sfs/2025/759)) om fritidskort i fråga om 15, 16, 19 och [20 §](#20)§,

- [8 kap. 11 § regeringsformen](https://selex.se/eli/sfs/1974/152#kap8.11) i fråga om [23 §](#23), och

- [8 kap. 7 § regeringsformen](https://selex.se/eli/sfs/1974/152#kap8.7) i fråga om övriga bestämmelser.

</section>

</section>
<section id="ord-och-uttryck-i-förordningen">

## Ord och uttryck i förordningen

<section id="3" class="paragraf">

### 3 §

I förordningen avses med betaltjänstleverantörer sådana betaltjänstleverantörer som avses i 1 kap. [3 §](#kap1.3) lagen ([2010:751](https://selex.se/eli/sfs/2010/751)) om betaltjänster.

</section>

</section>
<section id="ansvarig-myndighet">

## Ansvarig myndighet

<section id="4" class="paragraf">

### 4 §

Försäkringskassan ska föra ett register över vissa utförare av fritidsaktiviteter för barn och pröva frågor enligt denna förordning.

</section>

</section>
<section id="uppgifter-som-ska-registreras">

## Uppgifter som ska registreras

<section id="5" class="paragraf">

### 5 §

Registret ska innehålla uppgifter om

1. utförarens namn,

2. utförarens svenska organisationsnummer,

3. bankgiro- eller plusgironummer till utföraren eller en riksorganisation som utföraren är medlem i, och

4. i förekommande fall, bankgiro- eller plusgironummer till betaltjänstleverantörer.

Registret ska också innehålla uppgifter om det eller de bankgiro- eller plusgironummer, som avses i första stycket, som stöd enligt lagen ([2025:759](https://selex.se/eli/sfs/2025/759)) om fritidskort ska betalas till. Förordning ([2025:1013](https://selex.se/eli/sfs/2025/1013)).

</section>

</section>
<section id="förutsättningar-för-registreri">

## Förutsättningar för registrering

<section id="6" class="paragraf">

### 6 §

En utförare av fritidsaktiviteter ska registreras om den är

1. en kommun som tillhandahåller kulturskoleverksamhet,

2. mottagare av statligt lokalt aktivitetsstöd med stöd av förordningen ([1999:1177](https://selex.se/eli/sfs/1999/1177)) om statsbidrag till idrottsverksamhet,

3. medlem i en friluftsorganisation som är mottagare av statsbidrag i form av organisationsbidrag enligt förordningen ([2010:2008](https://selex.se/eli/sfs/2010/2008)) om statsbidrag till friluftsorganisationer, eller

4. en medlemsförening i en barn- och ungdomsorganisation som är mottagare av statsbidrag i form av organisationsbidrag enligt [10 §](#10) 1 och 2 förordningen ([2011:65](https://selex.se/eli/sfs/2011/65)) om statsbidrag till barn- och ungdomsorganisationer.

</section>
<section id="7" class="paragraf">

### 7 §

Utförare som avses i [6 §](#6) 1 eller 2 ska för att registreras även ha ett svenskt organisationsnummer och ett bankgiro- eller plusgironummer.

</section>
<section id="8" class="paragraf">

### 8 §

Utförare som avses i [6 §](#6) 3 eller 4 ska för att registreras även

1. ha bedrivit verksamhet i Sverige under en sammanhängande period om minst fem år före ansökan om registrering,

2. erbjuda ledarledda fritidsaktiviteter för barn i åldern 8- 16 år som tillhandahålls minst sex gånger under en sammanhängande period om sex månader,

3. ha ett svenskt organisationsnummer,

4. ha ett bankgiro- eller plusgironummer eller ha tillgång till ett sådant som tillhör den riksorganisation som utföraren är medlem i,

5. ha upprättat årsredovisning, årsbokslut eller motsvarande sammanställning av räkenskaper och årsmötesprotokoll för närmast föregående räkenskapsår,

6. inte ha skatte- eller avgiftsskulder eller andra skulder som har överlämnats till Kronofogdemyndigheten och som vid indrivning handläggs som allmänt mål,

7. inte vara i likvidation, och

8. inte vara försatt i konkurs.

</section>

</section>
<section id="ärenden-om-registrering-och-av">

## Ärenden om registrering och avregistrering

<section id="9" class="paragraf">

### 9 §

Registrering görs av Försäkringskassan efter ansökan av utföraren.

En ansökan ska göras skriftligen och vara undertecknad eller skrivas under med en elektronisk underskrift av en behörig företrädare för utföraren.

Den utförare som ansöker om registrering ska lämna de uppgifter och handlingar som behövs för Försäkringskassans prövning.

</section>
<section id="10" class="paragraf">

### 10 §

Försäkringskassan får vid behov ändra uppgifter enligt [5 §](#5) första stycket 1, 3 och 4 och andra stycket. Förordning ([2025:1013](https://selex.se/eli/sfs/2025/1013)).

</section>
<section id="11" class="paragraf">

### 11 §

En registrerad utförare får avregistreras om

1. utföraren begär det,

2. det inte längre finns förutsättningar för registrering enligt 6, 7 eller [8 §](#8),

3. en uppgift enligt [5 §](#5) 2 är felaktig, eller

4. utföraren inte fullgör sin anmälningsskyldighet enligt [17 §](#17) eller uppgiftsskyldighet enligt [21 §](#21).

Beslut enligt första stycket gäller omedelbart.

</section>
<section id="12" class="paragraf">

### 12 §

För tid till dess att ett ärende har avgjorts slutligt enligt [11 §](#11), får Försäkringskassan avregistrera en utförare om det finns anledning att anta att det finns grund för avregistrering enligt [11 §](#11).

Underrättelse- och anmälningsskyldighet

</section>
<section id="13" class="paragraf">

### 13 §

E-hälsomyndigheten ska underrätta Försäkringskassan om det kan antas att en uppgift enligt [5 §](#5) är felaktig eller att det inte längre finns förutsättningar för registrering enligt 6, 7 eller [8 §](#8).

</section>
<section id="14" class="paragraf">

### 14 §

Myndigheten för ungdoms- och civilsamhällesfrågor ska underrätta Försäkringskassan om det kan antas att en uppgift enligt [5 §](#5) är felaktig eller att det inte längre finns förutsättningar för registrering enligt 6 eller [8 §](#8).

</section>
<section id="15" class="paragraf">

### 15 §

Sveriges Riksidrottsförbund ska underrätta Försäkringskassan om det kan antas att en uppgift enligt [5 §](#5) är felaktig eller att det inte längre finns förutsättningar för registrering enligt 6 eller [7 §](#7).

</section>
<section id="16" class="paragraf">

### 16 §

Svenskt Friluftsliv ska underrätta Försäkringskassan om det kan antas att en uppgift enligt [5 §](#5) är felaktig eller att det inte längre finns förutsättningar för registrering enligt 6 eller [8 §](#8).

</section>
<section id="17" class="paragraf">

### 17 §

En registrerad utförare ska omgående till Försäkringskassan anmäla sådana ändrade förhållanden som kan påverka förutsättningarna för registrering enligt 6, 7 eller [8 §](#8).

En registrerad utförare ska omgående till Försäkringskassan anmäla om de registrerade uppgifterna enligt [5 §](#5) är felaktiga eller behöver kompletteras.

</section>

</section>
<section id="skyldighet-att-lämna-uppgifter">

## Skyldighet att lämna uppgifter

<section id="18" class="paragraf">

### 18 §

Myndigheten för ungdoms- och civilsamhällesfrågor ska på begäran av Försäkringskassan lämna de uppgifter som behövs för att myndigheten ska kunna pröva frågor om registrering och avregistrering enligt denna förordning.

</section>
<section id="19" class="paragraf">

### 19 §

Sveriges Riksidrottsförbund ska på begäran av Försäkringskassan lämna de uppgifter som behövs för att myndigheten ska kunna pröva frågor om registrering och avregistrering enligt denna förordning.

</section>
<section id="20" class="paragraf">

### 20 §

Svenskt Friluftsliv ska på begäran av Försäkringskassan lämna de uppgifter som behövs för att myndigheten ska kunna pröva frågor om registrering och avregistrering enligt denna förordning.

</section>
<section id="21" class="paragraf">

### 21 §

En registrerad utförare ska på begäran av Försäkringskassan lämna de uppgifter som behövs för att myndigheten ska kunna kontrollera de registrerade uppgifterna enligt [5 §](#5) och om det fortfarande finns förutsättningar för registrering enligt denna förordning.

</section>

</section>
<section id="överklagande">

## Överklagande

<section id="22" class="paragraf">

### 22 §

I [40 §](#40) förvaltningslagen ([2017:900](https://selex.se/eli/sfs/2017/900)) finns bestämmelser om överklagande till allmän förvaltningsdomstol.

</section>

</section>
<section id="bemyndigande">

## Bemyndigande

<section id="23" class="paragraf">

### 23 §

Försäkringskassan får meddela föreskrifter om verkställigheten av denna förordning.


</section>

</section>
<section id="övergångsbestämmelser">

## Övergångsbestämmelser

[2025:763](https://selex.se/eli/sfs/2025/763)

Denna förordning träder i kraft den 8 september 2025 i fråga om 15, 16, 19 och [20 §](#20)§ och i övrigt den 1 augusti 2025.

</section>

</article>