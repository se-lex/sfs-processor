---
beteckning: "2025:1484"
rubrik: Förordning med instruktion för Myndigheten för säkerhet och integritetsskydd
departement: Justitiedepartementet
utfardad_datum: 2025-12-11
ikraft_datum: 2026-03-01
publicerad_datum: 2025-12-15
pdf_url: https://svenskforfattningssamling.se/sites/default/files/sfs/2025-12/SFS2025-1484.pdf
---
<article selex:utfardad_datum="2025-12-11" selex:ikraft_datum="2026-03-01">

# Förordning med instruktion för Myndigheten för säkerhet och integritetsskydd

<section id="uppgifter" selex:status="ikraft" selex:ikraft_datum="2026-03-01">

## Uppgifter

<section id="1" class="paragraf">

### 1 §

Myndigheten för säkerhet och integritetsskydd ska värna rättssäkerheten och skyddet för den personliga integriteten inom sitt verksamhetsområde.

</section>
<section id="2" class="paragraf">

### 2 §

Myndigheten ska tillhandahålla resurser och administrativt stöd samt utföra handläggande uppgifter åt de särskilda beslutsorgan som finns vid myndigheten, med den begränsning som följer av [23 §](#23). I fråga om Säkerhets- och integritetsskyddsnämnden innefattar det även att biträda nämnden när den utför sina uppgifter enligt [5 §](#5), om nämnden begär det.

</section>

</section>
<section id="ledning">

## Ledning

<section id="3" class="paragraf">

### 3 §

Myndigheten leds av en myndighetschef.

</section>

</section>
<section id="särskilda-beslutsorgan">

## Särskilda beslutsorgan

<section id="4" class="paragraf">

### 4 §

Inom myndigheten ska det finnas tre särskilda beslutsorgan som benämns Säkerhets- och integritetsskyddsnämnden, Registerkontrolldelegationen och Skyddsregistreringsdelegationen.

</section>

</section>
<section id="säkerhets--och-integritetsskyd">

## Säkerhets- och integritetsskyddsnämnden

<section id="5" class="paragraf">

### 5 §

Säkerhets- och integritetsskyddsnämnden (nämnden) har de uppgifter som framgår av [1 §](#1) lagen ([2007:980](https://selex.se/eli/sfs/2007/980)) om tillsyn över viss brottsbekämpande verksamhet.

</section>
<section id="6" class="paragraf">

### 6 §

Antalet ledamöter i nämnden och dess sammansättning framgår av [5 §](#5) lagen ([2007:980](https://selex.se/eli/sfs/2007/980)) om tillsyn över viss brottsbekämpande verksamhet.

</section>
<section id="7" class="paragraf">

### 7 §

Nämnden är beslutsför när ordföranden och minst hälften av de andra ledamöterna är närvarande.

</section>
<section id="8" class="paragraf">

### 8 §

Bestämmelser om handläggning av tillsyns- och kontrollärenden i nämnden finns i 2[4 §](#4)§ lagen ([2007:980](https://selex.se/eli/sfs/2007/980)) om tillsyn över viss brottsbekämpande verksamhet och i 9[12 §](#12)§ i denna förordning.

</section>
<section id="9" class="paragraf">

### 9 §

Nämnden sammanträder efter kallelse av ordföranden. Om en ledamot begär att nämnden ska sammankallas, ska en sådan begäran följas om ordföranden anser att det finns skäl för det.

</section>
<section id="10" class="paragraf">

### 10 §

Vid handläggningen av ett ärende som kräver särskild kompetens får nämnden förordna en sakkunnig person till att biträda nämnden.

</section>
<section id="11" class="paragraf">

### 11 §

Nämnden får ge den som kan lämna upplysningar i ett ärende tillfälle att närvara vid ett sammanträde.

Nämnden får bevilja den som har varit närvarande skälig ersättning av allmänna medel för inställelsekostnader.

</section>
<section id="12" class="paragraf">

### 12 §

Om nämnden i sin verksamhet uppmärksammar förhållanden som kan utgöra brott, ska nämnden anmäla det till Åklagarmyndigheten eller någon annan behörig myndighet.

Om nämnden vid tillsyn enligt [1 §](#1) lagen ([2007:980](https://selex.se/eli/sfs/2007/980)) om tillsyn över viss brottsbekämpande verksamhet uppmärksammar felaktigheter som kan medföra skadeståndsansvar för staten gentemot en fysisk eller juridisk person, får nämnden anmäla det till Justitiekanslern. Om nämnden uppmärksammar sådana felaktigheter vid kontroll enligt [3 §](#3) samma lag, ska nämnden anmäla det till Justitiekanslern.

Om nämnden bedömer att Ekobrottsmyndigheten, Polismyndigheten eller Säkerhetspolisen brister i sina skyldigheter vid behandling av personuppgifter på ett sådant sätt att korrigerande befogenheter kan aktualiseras, ska nämnden anmäla det till Integritetsskyddsmyndigheten.

Innan en sådan anmälan som avses i förstatredje styckena görs ska nämnden samråda med den myndighet som anmälan ska göras till. När anmälan har gjorts ska nämnden ge myndigheten den hjälp som behövs. Myndigheten har rätt att ta del av nämndens underlag i den utsträckning som det behövs.

</section>
<section id="13" class="paragraf">

### 13 §

Nämnden får genom särskilda beslut i fråga om tillsyns- och kontroll-ärenden enligt lagen ([2007:980](https://selex.se/eli/sfs/2007/980)) om tillsyn över viss brottsbekämpande verksamhet lämna över till nämndens ordförande eller vice ordförande att fatta beslut i ärenden av enklare slag. Ett sådant överlämnande får dock inte avse behörighet att fatta beslut om underrättelse till enskild enligt [3 §](#3) lagen om tillsyn över viss brottsbekämpande verksamhet. Beslut som ordföranden eller vice ordföranden har fattat med stöd av ett överlämnande ska anmälas till nämnden på det sätt och den tid som nämnden bestämmer.

Om ett ärende är så brådskande att nämnden inte hinner sammanträda för att behandla det, får ärendet avgöras genom kontakter mellan ordföranden och de andra ledamöterna. Om inte heller detta hinns med eller är lämpligt, får ordföranden ensam avgöra ärendet. Ett sådant beslut ska anmälas vid nästa sammanträde med nämnden.

</section>
<section id="14" class="paragraf">

### 14 §

Nämnden har ett självständigt ansvar för sina beslut.

</section>
<section id="15" class="paragraf">

### 15 §

Myndighetens ledning ansvarar inför regeringen för att nämnden tilldelas resurser för sin verksamhet och för att verksamheten redovisas på ett tillförlitligt sätt.

</section>

</section>
<section id="registerkontrolldelegationen">

## Registerkontrolldelegationen

<section id="16" class="paragraf">

### 16 §

Registerkontrolldelegationen har till uppgift att besluta om huruvida uppgifter som kommit fram vid registerkontroll och särskild personutredning enligt [3 kap. 19 § säkerhetsskyddslagen](https://selex.se/eli/sfs/1996/627#kap3.19) ([2018:585](https://selex.se/eli/sfs/2018/585)) ska lämnas ut för säkerhetsprövning.

Registerkontrolldelegationen ska pröva frågor om utlämnande av upp-gifter även i sådana fall som avses i [10 §](#10) förordningen ([1989:149](https://selex.se/eli/sfs/1989/149)) om bevakningsföretag m.m. och [7 §](#7) skyddsförordningen ([2010:523](https://selex.se/eli/sfs/2010/523)).

</section>
<section id="17" class="paragraf">

### 17 §

Registerkontrolldelegationen består av en ordförande, en vice ordförande och högst tre andra ledamöter.

</section>
<section id="18" class="paragraf">

### 18 §

Registerkontrolldelegationen sammanträder efter kallelse av ordföranden. Delegationen ska vidare sammanträda om någon av ledamöterna begär det och ordföranden anser att det finns skäl för det.

</section>
<section id="19" class="paragraf">

### 19 §

Registerkontrolldelegationen är beslutsför när ordföranden och minst två andra ledamöter är närvarande. Om både ordföranden och vice ordföranden i delegationen har förhinder får nämndens ordförande träda in som delegationens ordförande.

Registerkontrolldelegationen får genom särskilda beslut lämna över till Registerkontrolldelegationens ordförande, vice ordförande, föredragande eller annan handläggare att avgöra ärenden som är av enklare slag.

</section>
<section id="20" class="paragraf">

### 20 §

En uppgift får lämnas ut endast om alla är ense om beslutet. Anser någon av ledamöterna att uppgiften inte bör lämnas ut, får ordföranden lämna över ärendet till regeringen för handläggning, om ordföranden anser att uppgiften ändå bör lämnas ut.

</section>
<section id="21" class="paragraf">

### 21 §

Registerkontrolldelegationen har ett självständigt ansvar för sina beslut.

</section>
<section id="22" class="paragraf">

### 22 §

Myndighetens ledning ansvarar inför regeringen för att Registerkontrolldelegationen tilldelas resurser för sin verksamhet och för att verksamheten redovisas på ett tillförlitligt sätt.

</section>
<section id="23" class="paragraf">

### 23 §

Säkerhetspolisen ska tillhandahålla Registerkontrolldelegationen sammanträdes- och kontorslokaler och kanslistöd.

</section>

</section>
<section id="skyddsregistreringsdelegatione">

## Skyddsregistreringsdelegationen

<section id="24" class="paragraf">

### 24 §

Skyddsregistreringsdelegationen har till uppgift att fatta beslut om kvalificerad skyddsidentitet i de fall som avses i [2 §](#2) 1 lagen ([2006:939](https://selex.se/eli/sfs/2006/939)) om kvalificerade skyddsidentiteter. Skyddsregistreringsdelegationen har också till uppgift att pröva andra frågor som hör till ärenden om kvalificerade skyddsidentiteter.

</section>
<section id="25" class="paragraf">

### 25 §

Skyddsregistreringsdelegationen består av en ordförande, en vice ordförande och högst tre andra ledamöter.

</section>
<section id="26" class="paragraf">

### 26 §

När en ansökan om kvalificerad skyddsidentitet har kommit in ska Skyddsregistreringsdelegationen, utom i fall som avses i [27 §](#27) andra stycket, sammanträda så snart som möjligt.

</section>
<section id="27" class="paragraf">

### 27 §

Skyddsregistreringsdelegationen är beslutsför när ordföranden och minst två andra ledamöter är närvarande.

I brådskande fall får ordföranden eller vice ordföranden i delegationen besluta i ärenden om kvalificerad skyddsidentitet. Ett sådant beslut ska anmälas till delegationen vid nästa sammanträde.

Om både ordföranden och vice ordföranden i delegationen har förhinder får nämndens ordförande träda in som delegationens ordförande.

</section>
<section id="28" class="paragraf">

### 28 §

Skyddsregistreringsdelegationen får genom särskilda beslut lämna över till Skyddsregistreringsdelegationens ordförande eller vice ordförande att avgöra ärenden som är av enklare slag.

Ett sådant överlämnande får inte avse beslut om kvalificerad skyddsidentitet eller förordnande om att beslut om kvalificerad skyddsidentitet ska ändras eller inte längre gälla. Skyddsregistreringsdelegationen får dock lämna över till ordföranden eller vice ordföranden att förordna att beslut om kvalificerad skyddsidentitet inte längre ska gälla om anställningsmyndigheten har begärt detta.

</section>
<section id="29" class="paragraf">

### 29 §

Skyddsregistreringsdelegationen har ett självständigt ansvar för sina beslut.

</section>
<section id="30" class="paragraf">

### 30 §

Myndighetens ledning ansvarar inför regeringen för att Skyddsregistreringsdelegationen tilldelas resurser för sin verksamhet och för att verksamheten redovisas på ett tillförlitligt sätt.

</section>

</section>
<section id="anställningar-och-uppdrag">

## Anställningar och uppdrag

<section id="31" class="paragraf">

### 31 §

Direktören är myndighetschef.

</section>
<section id="32" class="paragraf">

### 32 §

Bestämmelser om hur ledamöterna i Säkerhets- och integritetsskyddsnämnden ska utses finns i [5 §](#5) lagen ([2007:980](https://selex.se/eli/sfs/2007/980)) om tillsyn över viss brottsbekämpande verksamhet.

</section>
<section id="33" class="paragraf">

### 33 §

Ledamöterna i Registerkontrolldelegationen och Skyddsregistreringsdelegationen utses av regeringen för en bestämd tid. Ordföranden och vice ordföranden ska vara eller ha varit ordinarie domare eller ha annan motsvarande juridisk erfarenhet.

Av de övriga ledamöterna i Skyddsregistreringsdelegationen ska en av dem ha särskild erfarenhet av verksamhet som avser folkbokföring.

</section>

</section>
<section id="överklagande">

## Överklagande

<section id="34" class="paragraf">

### 34 §

I [40 §](#40) förvaltningslagen ([2017:900](https://selex.se/eli/sfs/2017/900)) finns bestämmelser om överklagande till allmän förvaltningsdomstol. Andra beslut än beslut enligt [11 §](#11) andra stycket får dock inte överklagas.

</section>

</section>
<section id="undantag-från-myndighetsförord">

## Undantag från myndighetsförordningen

<section id="35" class="paragraf">

### 35 §

Bestämmelsen i [7 §](#7) myndighetsförordningen ([2007:515](https://selex.se/eli/sfs/2007/515)) om medverkan i EU-arbetet och annat internationellt samarbete ska inte tillämpas på myndigheten.


</section>

</section>
<section id="övergångsbestämmelser">

## Övergångsbestämmelser

[2025:1484](https://selex.se/eli/sfs/2025/1484)

1. Denna förordning träder i kraft den 1 mars 2026.

2. Genom förordningen upphävs förordningen ([2007:1141](https://selex.se/eli/sfs/2007/1141)) med instruktion för Säkerhets- och integritetsskyddsnämnden.

</section>

</article>