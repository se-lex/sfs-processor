---
beteckning: "2025:681"
rubrik: Förordning med instruktion för Statskontoret
departement: Finansdepartementet
utfardad_datum: 2025-06-12
ikraft_datum: 2026-01-01
publicerad_datum: 2026-01-02
pdf_url: https://svenskforfattningssamling.se/sites/default/files/sfs/2025-06/SFS2025-681.pdf
---
<article selex:utfardad_datum="2025-06-12" selex:ikraft_datum="2026-01-01">

# Förordning med instruktion för Statskontoret

<section id="uppgifter">

## Uppgifter

<section id="1" class="paragraf">

### 1 §

Statskontoret ska verka för en ändamålsenlig och effektiv statsförvaltning och för en god hushållning med statens medel. I detta ingår att

1. genomföra utredningar, utvärderingar och uppföljningar av statlig och statligt finansierad verksamhet och av övergripande frågor om olika delar av den offentliga förvaltningens funktionssätt, med särskilt fokus på effektivitet, organisering och utveckling,

2. utveckla och förvalta den ekonomiska styrningen av den statliga verksamheten samt den ekonomiska rapporteringen i staten,

3. utföra revision av Sveriges hantering av EU-medel och främja en effektiv och korrekt hantering av dessa medel, och

4. främja arbetet för en god förvaltningskultur och arbetet mot korruption i staten.

Underlag för effektivisering, omprövning och utveckling

</section>
<section id="2" class="paragraf">

### 2 §

Myndigheten ska

1. på regeringens uppdrag analysera verksamheter och myndigheter utifrån ett effektivitetsperspektiv,

2. på regeringens uppdrag redovisa effekter av statliga åtgärder, och

3. förse regeringen med underlag för omprövning av utgifter och för omprövning och effektivisering av verksamheter.

</section>
<section id="3" class="paragraf">

### 3 §

Myndigheten ska

1. förse regeringen med underlag för utveckling av förvaltningspolitiken,

2. bevaka vissa frågor om verksamhetsutveckling i statsförvaltningen, och

3. följa och analysera den strategiska kompetensförsörjningen i statsförvaltningen och uppmärksamma regeringen på behov av samlade stödinsatser för att främja kompetensförsörjningen.

</section>
<section id="4" class="paragraf">

### 4 §

Myndigheten ska följa upp och beskriva den offentliga sektorns utveckling.

</section>
<section id="5" class="paragraf">

### 5 §

Myndigheten ska årligen redogöra för utvecklingen av statens styrning av kommuner och regioner.

</section>

</section>
<section id="ekonomisk-styrning">

## Ekonomisk styrning

<section id="6" class="paragraf">

### 6 §

Myndigheten ska

1. förse regeringen med det underlag regeringen behöver för att bedöma om statsförvaltningen är effektiv och om den interna styrningen och kontrollen är betryggande,

2. utveckla och förvalta principer, regelverk och metoder för en effektiv ekonomisk styrning och ekonomisk rapportering i staten,

3. verka för en effektiv och korrekt hantering av EU-medel,

4. utveckla en god redovisningssed i staten,

5. utveckla och förvalta den statliga redovisningen, finansiella styrningen och resultatstyrningen,

6. utveckla, förvalta och samordna den statliga internrevisionen,

7. utveckla och förvalta den interna styrningen och kontrollen i staten, och

8. redovisa och analysera hur de statliga myndigheterna följer det ekonomiadministrativa regelverket.

</section>

</section>
<section id="informationssystemet-hermes-st">

## Informationssystemet Hermes, statsredovisning och prognoser

<section id="7" class="paragraf">

### 7 §

Myndigheten ska

1. utveckla och förvalta statens informationssystem för budgetering, hantering av dokument och uppföljning (Hermes), med undantag för RK Statsbudgetstöd som är den del av systemet som utgörs av det verksamhetsstöd som avses i [26 a §](#26a) förordningen ([1996:1515](https://selex.se/eli/sfs/1996/1515)) med instruktion för Regeringskansliet,

2. tillhandahålla en teknisk plattform, drift och användarstöd avseende RK Statsbudgetstöd, efter samråd med Regeringskansliet och i enlighet med dess behov, och

3. till Regeringskansliet (Finansdepartementet) senast den 31 januari varje år redovisa en arbetsplan för de närmaste två åren när det gäller verksamhetsstödet för den statliga budgetprocessen.

</section>
<section id="8" class="paragraf">

### 8 §

Myndigheten ska

1. ansvara för statsredovisningen,

2. månatligen följa, analysera och redovisa utfallet för statens budget och ålderspensionssystemet vid sidan av budgeten,

3. redovisa årsutfallet för statens utgifter, dels i enlighet med strukturen för statens budget, dels realekonomiskt fördelat,

4. förvalta strukturen för inkomsttyper och inkomsttitlar, och

5. besluta om att inordna myndigheter i den statliga redovisningsorganisationen.

</section>
<section id="9" class="paragraf">

### 9 §

Myndigheten ska

1. göra prognoser för samt analysera och lämna information om den offentliga ekonomin,

2. göra prognoser för och analyser av statens budget och den offentliga sektorns finanser, med särskilt fokus på den statliga ekonomin,

3. inför den ekonomiska vårpropositionen, budgetpropositionen och årsredovisningen för staten sammanställa underlag avseende föregående, innevarande och de tre nästkommande åren för sådana inkomstberäkningar som Regeringskansliet (Finansdepartementet) inte gör, och

4. analysera måluppfyllelsen av de budgetpolitiska målen: utgiftstaket för de statliga utgifterna, balanskravet för kommunsektorn och målet för det offentliga finansiella sparandet.

</section>

</section>
<section id="statlig-lokalförsörjning">

## Statlig lokalförsörjning

<section id="10" class="paragraf">

### 10 §

Myndigheten ska samla in och tillhandahålla uppgifter om den statliga lokalförsörjningen och följa upp dessa uppgifter. Myndigheten ska också yttra sig över sådana hyresavtal som kräver regeringens medgivande.

</section>

</section>
<section id="eu-revision">

## EU-revision

<section id="11" class="paragraf">

### 11 §

Myndigheten är revisionsmyndighet för program inom

- Europeiska regionala utvecklingsfonden,

- Europeiska socialfonden+,

- Europeiska fonden för en rättvis omställning,

- Europeiska havs-, fiskeri-, och vattenbruksfonden,

- Asyl-, migrations-, och integrationsfonen,

- Fonden för inre säkerhet, och

- Instrumenten för ekonomiskt stöd för gränsförvaltning och viseringspolitik.

Myndigheten ska i egenskap av revisionsmyndighet fullgöra uppgifter enligt Europaparlamentets och rådets förordning [(EU) 2021/1060](https://eur-lex.europa.eu/legal-content/SV/ALL/?uri=celex%3A31060R2021) av den 24 juni 2021 om fastställande av gemensamma bestämmelser för Europeiska regionala utvecklingsfonden, Europeiska socialfonden+, Sammanhållningsfonden, Fonden för en rättvis omställning och Europeiska havs-, fiskeri- och vattenbruksfonden, samt finansiella regler för dessa och för Asyl-, migrations- och integrationsfonden, Fonden för inre säkerhet samt instrumentet för ekonomiskt stöd för gränsförvaltning och viseringspolitik.

</section>
<section id="12" class="paragraf">

### /2116 av den 2 december 2021 om finansiering, förvaltning och övervakning av den gemensamma jordbrukspolitiken och om upphävande av förordning (EU) nr 1306/ 12 §

Myndigheten är attesterande organ för Europeiska garantifonden för jordbruket och Europeiska jordbruksfonden för landsbygdsutveckling som regleras i artikel 12 i Europaparlamentets och rådets förordning (EU) 20212013.

</section>
<section id="13" class="paragraf">

### 13 §

Myndigheten är revisionsmyndighet enligt Europaparlamentets och rådets förordning [(EU) 2021/1059](https://eur-lex.europa.eu/legal-content/SV/ALL/?uri=celex%3A31059R2021) av den 24 juni 2021 om särskilda bestämmelser för målet Europeiskt territoriellt samarbete (Interreg) med stöd av Europeiska regionala utvecklingsfonden och finansieringsinstrument för yttre åtgärder, för Interregprogram som förvaltas av en myndighet som är placerad i Sverige.

Myndigheten ska även företräda Sverige i de grupper av revisorer som inrättas för Interregprogram vars förvaltande myndigheter inte är placerade i Sverige.

</section>
<section id="14" class="paragraf">

### 14 §

Myndigheten ska utföra sådan kontroll och vidta sådana övriga åtgärder som avses i

1. artikel 6.1 och 6.2 i Europaparlamentets och rådets förordning (EG) nr 1082/2006 av den 5 juli 2006 om en europeisk gruppering för territoriellt samarbete (EGTS), och

2. de kompletterande bestämmelser som finns i

a) [9 §](#9) lagen ([2009:704](https://selex.se/eli/sfs/2009/704)) om europeiska grupperingar för territoriellt samarbete, och

b) förordningen ([2010:387](https://selex.se/eli/sfs/2010/387)) om kontroll av förvaltningen av offentliga medel i europeiska grupperingar för territoriellt samarbete.

</section>
<section id="15" class="paragraf">

### 15 §

Myndigheten ska lämna sådana upplysningar som avses i artikel 15.3 i Europaparlamentets och rådets direktiv [(EU) 2017/1371](https://eur-lex.europa.eu/legal-content/SV/ALL/?uri=celex%3A31371R2017) av den 5 juli 2017 om bekämpande genom straffrättsliga bestämmelser av bedrägeri som riktar sig mot unionens finansiella intressen, i den ursprungliga lydelsen.

</section>
<section id="16" class="paragraf">

### 16 §

Myndigheten ska varje år redovisa vilka åtgärder som vidtagits för att säkerställa att revisionen av EU-medel utförts på ett effektivt och ändamålsenligt sätt samt vilka åtgärder som vidtagits för att främja en effektiv och korrekt hantering av EU-medel.

</section>

</section>
<section id="arbetet-med-att-främja-en-god">

## Arbetet med att främja en god förvaltningskultur och mot korruption

<section id="17" class="paragraf">

### 17 §

Myndigheten ska stödja, samordna och följa upp

1. arbetet för en god förvaltningskultur i staten, och

2. arbetet mot korruption i staten.

</section>

</section>
<section id="stöd-metodutveckling-väglednin">

## Stöd, metodutveckling, vägledning och utbildning

<section id="18" class="paragraf">

### 18 §

Myndigheten ska efter överenskommelse bistå Regeringskansliet och statliga kommittéer med metod- och utredningsstöd.

</section>
<section id="19" class="paragraf">

### 19 §

Myndigheten ska inom ramen för uppgiften att utveckla och förvalta den ekonomiska styrningen av den statliga verksamheten samt formerna för den ekonomiska rapporteringen i staten ge stöd till andra statliga myndigheter i form av metoder, riktlinjer, utredningar, utbildning och rådgivning. Myndigheten får inom ramen för denna uppgift utföra uppdrag åt andra statliga myndigheter.

</section>
<section id="20" class="paragraf">

### 20 §

Myndigheten ska ansvara för metodutveckling, vägledning och utbildning enligt förordningen ([2024:183](https://selex.se/eli/sfs/2024/183)) om konsekvensutredningar, stödja kommittéer och särskilda utredare som omfattas av [1 §](#1) kommittéförordningen ([1998:1474](https://selex.se/eli/sfs/1998/1474)) i deras arbete med att ta fram konsekvensutredningar, och vid behov stödja Regeringskansliet i dess arbete med att ta fram konsekvensutredningar.

</section>

</section>
<section id="rapportering">

## Rapportering

<section id="21" class="paragraf">

### 21 §

Myndigheten ska varje år till Regeringskansliet lämna

1. underlag till pris- och löneomräkningen,

2. en redovisning och analys av hur de statliga myndigheterna följer det ekonomiadministrativa regelverket senast den 23 april,

3. information om de bestämmelser som gäller för varje inkomsttitel,

4. en redovisning av den avgiftsbelagda verksamheten i staten,

5. en redovisning över den statliga internrevisionen och myndigheternas interna styrning och kontroll senast den 31 mars, och

6. yttranden om de årliga räkenskaper som ansvariga organ ska upprätta enligt artikel 63.5 a och 63.6 i Europaparlamentets och rådets förordning (EU, Euratom) 2024/2509 av den 23 september 2024 om finansiella regler för unionens allmänna budget.

</section>
<section id="22" class="paragraf">

### 22 §

Myndigheten ska vidare lämna

1. information om statens finanser till internationella organisationer,

2. uppgifter om utfall för statens budget enligt rådets direktiv 2011/85/EU av den 8 november 2011 om krav på medlemsstaternas budgetramverk till Statistiska centralbyrån,

3. underlag som avser statens finansiella sparande, både reala och finansiella räkenskaper, till Statistiska centralbyrån,

4. en utvärdering av statens upplåning och skuldförvaltning för de senaste fem helåren senast den 15 mars jämna årtal, efter samråd med Regeringskansliet (Finansdepartementet) om inriktningen för utvärderingen,

5. underlag som avser den statliga sektorn vid beräkning av den offentliga förvaltningens sparande och bruttoskuld enligt Europeiska unionens konvergenskriterier till Statistiska centralbyrån, och

6. en redovisning av skillnaden mellan det finansiella sparandet och saldot i statens budget till Statistiska centralbyrån och regeringen.

</section>

</section>
<section id="ledning">

## Ledning

<section id="23" class="paragraf">

### 23 §

Myndigheten leds av en myndighetschef.

</section>
<section id="24" class="paragraf">

### 24 §

Vid myndigheten finns en överdirektör.

</section>

</section>
<section id="särskilda-organ">

## Särskilda organ

<section id="25" class="paragraf">

### 25 §

Vid myndigheten finns ett redovisningsråd. Rådet har till uppgift att ge myndighetschefen råd för att främja utvecklingen av god redovisningssed i staten. Redovisningsrådet består av högst sju ledamöter.

</section>
<section id="26" class="paragraf">

### 26 §

Vid myndigheten finns ett internrevisionsråd. Rådet har till uppgift att ge myndighetschefen råd för att främja utvecklingen av den statliga internrevisionen. Internrevisionsrådet består av myndighetschefen, som är ordförande, och högst sju andra ledamöter.

</section>

</section>
<section id="anställningar-och-uppdrag">

## Anställningar och uppdrag

<section id="27" class="paragraf">

### 27 §

Generaldirektören är myndighetschef.

</section>
<section id="28" class="paragraf">

### 28 §

Ledamöterna i redovisningsrådet och internrevisionsrådet samt ordföranden i redovisningsrådet utses av myndigheten.

</section>

</section>
<section id="personalansvarsnämnd">

## Personalansvarsnämnd

<section id="29" class="paragraf">

### 29 §

Vid myndigheten ska det finnas en personalansvarsnämnd.

</section>

</section>
<section id="tillämpligheten-av-vissa-föror">

## Tillämpligheten av vissa förordningar

<section id="30" class="paragraf">

### 30 §

Myndigheten ska tillämpa personalföreträdarförordningen ([1987:1101](https://selex.se/eli/sfs/1987/1101)).

</section>

</section>
<section id="avgifter">

## Avgifter

<section id="31" class="paragraf">

### 31 §

Myndigheten ska ta ut avgifter för samråd enligt [7 §](#7) avgiftsförordningen ([1992:191](https://selex.se/eli/sfs/1992/191)) med följande belopp:

Avgiftsintäkter per år för den myndighet med vilken samråd sker (kronor) 	        Årlig avgift (kronor)

högst 999 9999 	                0

1 000 000-24 999 999	        5 900

25 000 000-99 999 999	        8 900

100 000 000-149 999 999	        11 800

150 000 000-299 999 999	        14 800

300 000 000 eller mer 	        17 700

</section>
<section id="32" class="paragraf">

### 32 §

Myndigheten får ta ut avgifter för den verksamhet som avses i [2 §](#2) i enlighet med vad som anges i regeringsuppdrag till myndigheten. Myndigheten får disponera avgiftsinkomsterna.

</section>
<section id="33" class="paragraf">

### 33 §

Myndigheten får ta ut avgifter för sådan verksamhet som avses i 18 och [19 §](#19)§, besluta om avgifternas storlek upp till full kostnadstäckning och disponera avgiftsinkomsterna.

</section>
<section id="34" class="paragraf">

### 34 §

Myndigheten får ta ut avgifter för lokaler och offentlig inköps- och resurssamordning, besluta om avgifternas storlek upp till full kostnadstäckning och disponera avgiftsinkomsterna.

</section>

</section>
<section id="rätt-att-få-upplysningar">

## Rätt att få upplysningar

<section id="35" class="paragraf">

### 35 §

Myndigheten har rätt att från andra statliga myndigheter få den information som myndigheten behöver för sin verksamhet.


</section>

</section>
<section id="övergångsbestämmelser">

## Övergångsbestämmelser

[2025:681](https://selex.se/eli/sfs/2025/681)

1. Denna förordning träder i kraft den 1 januari 2026.

2. Genom förordningen upphävs

a) förordningen ([2016:1023](https://selex.se/eli/sfs/2016/1023)) med instruktion för Ekonomistyrningsverket,

b) förordningen ([2007:827](https://selex.se/eli/sfs/2007/827)) med instruktion för Statskontoret.

3. Äldre föreskrifter gäller fortfarande för ärenden om EU- revision för programperioden 2014-2022.

</section>

</article>