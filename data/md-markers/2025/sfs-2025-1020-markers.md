---
beteckning: "2025:1020"
rubrik: Lag om beslutande organ i frågor om disciplinansvar m.m. beträffande arbetstagare hos riksdagen och dess myndigheter
departement: Finansdepartementet
utfardad_datum: 2025-11-13
ikraft_datum: 2026-01-01
publicerad_datum: 2026-01-02
forarbeten: - "PROP 2024/25:204"
  - "BET 2025/26:AU4"
  - "RSKR 2025/26:33"
pdf_url: https://svenskforfattningssamling.se/sites/default/files/sfs/2025-11/SFS2025-1020.pdf
---
<article selex:utfardad_datum="2025-11-13" selex:ikraft_datum="2026-01-01">

# Lag om beslutande organ i frågor om disciplinansvar m.m. beträffande arbetstagare hos riksdagen och dess myndigheter

<section id="1" class="paragraf">

### 1 §

Denna lag tillämpas på arbetstagare hos riksdagen och dess myndigheter.

</section>
<section id="2" class="paragraf">

### 2 §

Frågor om disciplinansvar, åtalsanmälan och avstängning enligt lagen ([1994:260](https://selex.se/eli/sfs/1994/260)) om offentlig anställning och frågor om anställningens upphörande prövas av den myndighet där arbetstagaren är anställd, om inte något annat följer av [3 §](#3).

</section>
<section id="3" class="paragraf">

### 3 §

Riksdagens ansvarsnämnd beslutar i frågor om disciplinansvar, åtalsanmälan och avstängning enligt lagen ([1994:260](https://selex.se/eli/sfs/1994/260)) om offentlig anställning samt om avskedande enligt lagen ([1982:80](https://selex.se/eli/sfs/1982/80)) om anställningsskydd när det gäller arbetstagare som ska anställas genom beslut av riksdagsstyrelsen och andra arbetstagare som styrelsen bestämmer.

Nämnden består av en ordförande, en vice ordförande och tre andra ledamöter. Ordföranden och vice ordföranden ska vara jurister och ha erfarenhet som domare.

</section>
<section id="4" class="paragraf">

### 4 §

Riksdagsstyrelsen utfärdar instruktion för Riksdagens ansvarsnämnd och utser dess ledamöter.

Nämnden ska senast den 22 februari varje år till riksdagen lämna en redogörelse för sin verksamhet under det senaste kalenderåret. I redogörelsen ska nämnden också redovisa verksamhetens kostnader.

</section>
<section id="5" class="paragraf">

### 5 §

Deltar flera i avgöranden som avses i 2 eller [3 §](#3) tillämpas bestämmelserna i [29 kap. rättegångsbalken](https://selex.se/eli/sfs/1942/740) om omröstning i domstol med endast lagfarna ledamöter.


</section>
<section id="övergångsbestämmelser">

## Övergångsbestämmelser

[2025:1020](https://selex.se/eli/sfs/2025/1020)

1. Denna lag träder i kraft den 1 januari 2026.

2. Genom lagen upphävs lagen (RFS [1980:4](https://selex.se/eli/sfs/1980/4)) ([1980:607](https://selex.se/eli/sfs/1980/607)) om beslutande organ i frågor om disciplinansvar m.m. beträffande arbetstagare hos riksdagen och dess myndigheter.

</section>

</article>