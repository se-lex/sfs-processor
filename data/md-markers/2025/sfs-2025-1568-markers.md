---
beteckning: "2025:1568"
rubrik: Förordning om avgifter som rör typgodkännande inom vägtrafikområdet
departement: Landsbygds- och infrastrukturdepartementet
utfardad_datum: 2025-12-18
ikraft_datum: 2026-01-01
publicerad_datum: 2025-12-22
pdf_url: https://svenskforfattningssamling.se/sites/default/files/sfs/2025-12/SFS2025-1568.pdf
---
<article selex:utfardad_datum="2025-12-18" selex:ikraft_datum="2026-01-01">

# Förordning om avgifter som rör typgodkännande inom vägtrafikområdet

<section id="1" class="paragraf" selex:status="ikraft" selex:ikraft_datum="2026-01-01">

### 1 §

Denna förordning tillämpas på avgifter för Transportstyrelsens tillsyn och handläggning av ärenden om typgodkännande, enskilt EU-fordonsgodkännande och andra ärenden som hör samman med sådana godkännanden enligt

- förordningen ([1998:1709](https://selex.se/eli/sfs/1998/1709)) om avgaskrav för vissa förbränningsmotordrivna mobila maskiner,

- förordningen ([2004:865](https://selex.se/eli/sfs/2004/865)) om kör- och vilotider samt färdskrivare, m.m.,

- fordonsförordningen ([2009:211](https://selex.se/eli/sfs/2009/211)), och

- avgasreningsförordningen ([2011:345](https://selex.se/eli/sfs/2011/345)).

</section>
<section id="2" class="paragraf">

### 2 §

Denna förordning är meddelad med stöd av

- [1 §](#1) andra stycket 2 och 3 lagen ([1975:88](https://selex.se/eli/sfs/1975/88)) med bemyndigande att meddela föreskrifter om trafik, transporter och kommunikationer i fråga om 3-6 och 12-[18 §](#18)§,

- [12 §](#12) första stycket lagen ([1998:1707](https://selex.se/eli/sfs/1998/1707)) om åtgärder mot buller och avgaser från mobila maskiner i fråga om 3-6, 8-11 och 14- [18 §](#18)§,

- [5 kap. 8 § tredje stycket 6 och 7 fordonslagen](https://selex.se/eli/sfs/2002/574#kap5.8) ([2002:574](https://selex.se/eli/sfs/2002/574)) i fråga om 3-11 och 14-[18 §](#18)§,

- [34 §](#34) första stycket 12 avgasreningslagen ([2011:318](https://selex.se/eli/sfs/2011/318)) i fråga om 3-6, 8-11 och 14-[18 §](#18)§,

- [8 kap. 11 § regeringsformen](https://selex.se/eli/sfs/1974/152#kap8.11) i fråga om [19 §](#19), och

- [8 kap. 7 § regeringsformen](https://selex.se/eli/sfs/1974/152#kap8.7) i fråga om övriga bestämmelser.

</section>
<section id="3" class="paragraf">

### 3 §

Transportstyrelsen ska ta ut avgifter enligt denna förordning och får disponera inkomsterna från avgifterna.

</section>
<section id="ordförklaring">

## Ordförklaring

<section id="4" class="paragraf">

### 4 §

Med löpande avgift avses i denna förordning en avgift som tas ut efter tidsåtgång för varje påbörjad trettiominutersperiod. Den löpande avgiften är 900 kronor.

</section>

</section>
<section id="avgifter-för-tekniska-tjänster">

## Avgifter för tekniska tjänster och för laboratorier för att utföra funktionstester

<section id="5" class="paragraf">

### 5 §

För prövning av en ansökan om att utses till teknisk tjänst eller laboratorium för att utföra funktionstester ska följande avgifter tas ut:

1. en ansökningsavgift på 3 400 kronor,

2. en löpande avgift, och

3. en avgift som motsvarar godkännandemyndighetens konsultkostnader i samband med handläggningen.

En ansökningsavgift enligt första stycket 1 ska inte tas ut för en ansökan som endast handlar om att ta bort eller lägga till en rättsakt som en utsedd teknisk tjänst ska omfatta eller endast avser en annan mindre ändring.

</section>
<section id="6" class="paragraf">

### 6 §

En årsavgift ska tas ut med 10 500 kronor för den handläggning som behövs för att löpande kontrollera att den som är utsedd som teknisk tjänst eller som laboratorium för att utföra funktionstester uppfyller kraven för att vara utsedd.

Endast en årsavgift ska tas ut av den som är utsedd som teknisk tjänst enligt flera av de förordningar som anges i [1 §](#1) eller som är utsedd som både teknisk tjänst och laboratorium för att utföra funktionstester.

</section>
<section id="7" class="paragraf">

### /858 av den 30 maj 2018 om godkännande av och marknadskontroll över motorfordon och släpfordon till dessa fordon samt av system, komponenter och separata tekniska enheter som är avsedda för sådana fordon, om ändring av förordningarna (EG) nr 715/ /2009 samt om upphävande av direktiv 2007/ 7 §

För den övervakning av en teknisk tjänst som ska ske enligt Europaparlamentets och rådets förordning (EU) 20182007 och (EG) nr 59546/EG ska följande avgifter tas ut:

1. en löpande avgift, och

2. en avgift som motsvarar godkännandemyndighetens konsultkostnader i samband med handläggningen.

</section>

</section>
<section id="avgifter-för-tillverkare">

## Avgifter för tillverkare

<section id="8" class="paragraf">

### 8 §

För en inledande bedömning av en tillverkare ska följande avgifter tas ut:

1. en ansökningsavgift på 3 400 kronor,

2. en löpande avgift, och

3. en avgift som motsvarar godkännandemyndighetens konsultkostnader i samband med handläggningen.

</section>
<section id="9" class="paragraf">

### 9 §

För fortlöpande kontroll av en tillverkare ska följande avgifter tas ut:

1. en löpande avgift, och

2. en avgift som motsvarar godkännandemyndighetens konsultkostnader i samband med handläggningen.

</section>
<section id="10" class="paragraf">

### 10 §

För prövning av en ansökan om typgodkännande för en typ av fordon, motor, motorfamilj, system, komponent eller separat teknisk enhet ska följande avgifter tas ut:

1. en ansökningsavgift på 3 400 kronor,

2. en löpande avgift, och

3. en avgift som motsvarar godkännandemyndighetens konsultkostnader i samband med handläggningen.

Om ansökan avser ändring av ett typgodkännande ska avgift tas ut enligt första stycket, med den skillnaden att ansökningsavgiften är 1 000 kronor.

</section>
<section id="11" class="paragraf">

### 11 §

En löpande avgift ska tas ut för handläggning av

1. andra ärenden än de som avses i [10 §](#10) i fråga om typgodkännande för en typ av fordon, motor, motorfamilj, system, komponent eller separat teknisk enhet, och

2. en ansökan om ett enskilt EU-fordonsgodkännande enligt Europaparlamentets och rådets förordning [(EU) 2018/858](https://eur-lex.europa.eu/legal-content/SV/ALL/?uri=celex%3A32018R0858).

</section>
<section id="12" class="paragraf">

### 12 §

För handläggning av ärenden om färdskrivare som avser typgodkännande av en typ av fordonsenhet, rörelsesensor, diagramblad eller färdskrivarkort ska följande avgifter tas ut:

1. en ansökningsavgift på 3 400 kronor,

2. en löpande avgift, och

3. en avgift som motsvarar Transportstyrelsens konsultkostnader i samband med handläggningen.

Om ärendet avser ändring av ett typgodkännande ska avgift tas ut enligt första stycket, med den skillnaden att ansökningsavgiften är 1 000 kronor.

</section>
<section id="13" class="paragraf">

### 13 §

För utfärdande av ett funktionsintyg ska följande avgifter tas ut:

1. en löpande avgift, och

2. en avgift som motsvarar Transportstyrelsens konsultkostnader i samband med handläggningen.

</section>

</section>
<section id="avgifter-för-tillsyn">

## Avgifter för tillsyn

<section id="14" class="paragraf">

### 14 §

För tillsyn som Transportstyrelsen utför i egenskap av godkännandemyndighet för typgodkännande ska följande avgifter tas ut:

1. en löpande avgift, och

2. en avgift som motsvarar myndighetens konsultkostnader i samband med handläggningen.

</section>

</section>
<section id="avgifter-för-förrättning-utoml">

## Avgifter för förrättning utomlands

<section id="15" class="paragraf">

### 15 §

Utöver avgifter enligt 5-[14 §](#14)§, ska vid en förrättning som utförs utanför Sverige avgifter tas ut för restid och faktiska resekostnader för varje tjänsteman och resa. Avgift för restid tas ut som en löpande avgift för högst åtta timmar per tjänsteman och väg. Avgift för faktiska resekostnader tas ut för transport, boende, traktamente och övriga kostnader som föranleds av förrättningen.

</section>

</section>
<section id="avgifter-när-en-förrättning-av">

## Avgifter när en förrättning avbryts

<section id="16" class="paragraf">

### 16 §

Om en förrättning avbryts innan Transportstyrelsen slutligt har avgjort ärendet ska myndigheten, utöver en eventuell ansökningsavgift, ta ut de avgifter enligt denna förordning som avser de kostnader som myndigheten har haft i ärendet.

</section>

</section>
<section id="påminnelseavgift">

## Påminnelseavgift

<section id="17" class="paragraf">

### 17 §

En påminnelseavgift ska tas ut med 300 kronor för administrativa kostnader vid en skriftlig betalningspåminnelse.

</section>

</section>
<section id="avgiftsbefrielse">

## Avgiftsbefrielse

<section id="18" class="paragraf">

### 18 §

Transportstyrelsen får i enskilda fall besluta att helt eller delvis sätta ned en avgift om det finns synnerliga skäl.

</section>

</section>
<section id="bemyndigande">

## Bemyndigande

<section id="19" class="paragraf">

### 19 §

Transportstyrelsen får meddela föreskrifter om verkställigheten av denna förordning.

</section>

</section>
<section id="överklagande">

## Överklagande

<section id="20" class="paragraf">

### 20 §

I [40 §](#40) förvaltningslagen ([2017:900](https://selex.se/eli/sfs/2017/900)) finns bestämmelser om överklagande till allmän förvaltningsdomstol.

</section>

</section>

</article>