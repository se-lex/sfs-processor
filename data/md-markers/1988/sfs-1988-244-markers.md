---
beteckning: "1988:244"
rubrik: Förordning om grupplivförsäkring för deltagare i vissa arbetsmarknadspolitiska program
departement: Finansdepartementet
utfardad_datum: 1988-04-21
ikraft_datum: 1988-06-01
publicerad_datum: 2026-01-02
pdf_url: https://svenskforfattningssamling.se/sites/default/files/sfs/1988-04/SFS1988-244.pdf
andringsforfattningar:
  - beteckning: "1990:1055"
    rubrik: Förordning om ändring i förordningen om grupplivförsäkring för deltagare i arbetsmarknadsutbildning m.fl.
    ikraft_datum: 1991-01-01
    anteckningar: "ändr. 1, 2, 4-9, 13 §§"
  - beteckning: "1991:1570"
    rubrik: Förordning om ändring i förordningen om grupplivförsäkring för deltagare i arbetsmarknadsutbildning m.fl.
    ikraft_datum: 1992-01-01
    anteckningar: ändr. 10 §
  - beteckning: "1991:1324"
    rubrik: Förordning om ändring i förordningen om grupplivförsäkring för deltagare i arbetsmarknadsutbildning m.fl.
    ikraft_datum: 1992-01-01
    anteckningar: ändr. 4 §
  - beteckning: "1992:336"
    rubrik: Förordning om ändring i förordningen om grupplivförsäkring för deltagare i arbetsmarknadsutbildning m.fl.
    ikraft_datum: 1992-07-01
    anteckningar: ändr. 1 §
  - beteckning: "1995:728"
    rubrik: Förordning om ändring i förordningen om grupplivförsäkring för deltagare i arbetsmarknadsutbildning m.fl.
    ikraft_datum: 1995-07-01
    anteckningar: "ändr. 1, 2, 4, 5, 6, 7, 8, 13 §§"
  - beteckning: "2000:59"
    rubrik: Förordning om ändring i förordningen om grupplivförsäkring för deltagare i arbetsmarknadsutbildning m.fl.
    ikraft_datum: 2000-04-01
    anteckningar: "ändr. 2, 3 §§"
  - beteckning: "2000:644"
    rubrik: Förordning om ändring i förordningen om grupplivförsäkring för deltagare i arbetsmarknadsutbildning m.fl.
    ikraft_datum: 2000-08-01
    anteckningar: "ändr. författningsrubr., 1, 2, 4, 5, 6, 7, 8, 11, 12, 13 §§"
  - beteckning: "2001:1279"
    rubrik: Förordning om ändring i förordningen om grupplivförsäkring för deltagare i vissa arbetsmarknadspolitiska program
    ikraft_datum: 2002-02-01
    anteckningar: ändr. 1 §
  - beteckning: "2003:854"
    rubrik: Förordning om ändring i förordningen om grupplivförsäkring för deltagare i vissa arbetsmarknadspolitiska program
    ikraft_datum: 2004-01-01
    anteckningar: "ändr. 4, 7 §§"
  - beteckning: "2004:930"
    rubrik: Förordning om ändring i förordningen om grupplivförsäkring för deltagare i vissa arbetsmarknadspolitiska program
    ikraft_datum: 2005-01-01
    anteckningar: "ändr. 5, 7 §§"
  - beteckning: "2006:1549"
    rubrik: Förordning om ändring i förordningen om grupplivförsäkring för deltagare i vissa arbetsmarknadspolitiska program
    ikraft_datum: 2007-01-01
    anteckningar: ändr. 1 §
  - beteckning: "2007:914"
    rubrik: Förordning om ändring i förordningen om grupplivförsäkring för deltagare i vissa arbetsmarknadspolitiska program
    ikraft_datum: 2008-01-01
    anteckningar: ändr. 10 §
  - beteckning: "2008:115"
    rubrik: Förordning om ändring i förordningen om grupplivförsäkring för deltagare i vissa arbetsmarknadspolitiska program
    ikraft_datum: 2008-05-01
    anteckningar: "ändr. 1, 4, 5, 6, 8, 11, 12 §§"
  - beteckning: "2009:7"
    rubrik: Förordning om ändring i förordningen om grupplivförsäkring för deltagare i vissa arbetsmarknadspolitiska program
    ikraft_datum: 2009-03-02
    anteckningar: "ändr. 1, 4, 6 §§"
  - beteckning: "2010:549"
    rubrik: Förordning om ändring i förordningen om grupplivförsäkring för deltagare i vissa arbetsmarknadspolitiska program
    ikraft_datum: 2010-07-01
    anteckningar: ändr. 3 §
  - beteckning: "2010:1150"
    rubrik: Förordning om ändring i förordningen om grupplivförsäkring för deltagare i vissa arbetsmarknadspolitiska program
    ikraft_datum: 2010-12-01
    anteckningar: "ändr. 1, 4, 5, 8, 11, 12 §§"
  - beteckning: "2010:1672"
    rubrik: Förordning om ändring i förordningen om grupplivförsäkring för deltagare i vissa arbetsmarknadspolitiska program
    ikraft_datum: 2011-01-01
    anteckningar: ändr. 4 §
  - beteckning: "2014:874"
    rubrik: Förordning om ändring i förordningen om grupplivförsäkring för deltagare i vissa arbetsmarknadspolitiska program
    ikraft_datum: 2015-03-01
    anteckningar: "ändr. 1, 4, 8, 11 §§"
  - beteckning: "2017:1174"
    rubrik: Förordning om ändring i förordningen om grupplivförsäkring för deltagare i vissa arbetsmarknadspolitiska program
    ikraft_datum: 2018-01-01
    anteckningar: "ändr. 1, 4, 8, 11 §§"
  - beteckning: "2025:239"
    rubrik: Förordning om ändring i förordningen om grupplivförsäkring för deltagare i vissa arbetsmarknadspolitiska program
    ikraft_datum: 2025-04-22
    anteckningar: "ändr. 6, 13 §§"
  - beteckning: "2024:1360"
    rubrik: Förordning om ändring i förordningen om grupplivförsäkring för deltagare i vissa arbetsmarknadspolitiska program
    ikraft_datum: 2025-10-01
    anteckningar: ändr. 10 §
  - beteckning: "2025:240"
    rubrik: Förordning om ändring i förordningen om grupplivförsäkring för deltagare i vissa arbetsmarknadspolitiska program
    ikraft_datum: 2026-01-01
    anteckningar: "ändr. 6, 13 §§"
---
<article selex:utfardad_datum="1988-04-21" selex:ikraft_datum="1988-06-01">

# Förordning om grupplivförsäkring för deltagare i vissa arbetsmarknadspolitiska program

<section id="inledande-bestämmelser">

## Inledande bestämmelser

<section id="1" class="paragraf">

### 1 §

Denna förordning gäller grupplivförsäkring för dödsfall för den som inte har försäkrings- eller efterskydd i en anställning med motsvarande förmåner och

1. deltar i ett arbetsmarknadspolitiskt program, dock inte stöd till start av näringsverksamhet, och får aktivitetsstöd, utvecklingsersättning eller etableringsersättning enligt förordningen ([2017:819](https://selex.se/eli/sfs/2017/819)) om ersättning till deltagare i arbetsmarknadspolitiska insatser, eller

2. utan att få aktivitetsstöd eller utvecklingsersättning

a) deltar i jobbgarantin för ungdomar och är under 18 år, eller

b) deltar i jobb- och utvecklingsgarantin.

Försäkringen gäller för en deltagare i ett arbetsmarknadspolitiskt program enligt första stycket 1 även när deltagaren är avstängd från rätt till aktivitetsstöd, utvecklingsersättning eller etableringsersättning, och när deltagaren inte får sådan ersättning på grund av att ersättningen minskas med de belopp som han eller hon för samma dag får lön eller andra anställningsförmåner från en arbetsgivare. Förordning ([2017:1174](https://selex.se/eli/sfs/2017/1174)).

</section>
<section id="2" class="paragraf">

### 2 §

I förordningen avses med

försäkrad: den som avses i [1 §](#1),

försäkringsgrundande anställningstid: tid i ett arbetsmarknadspolitiskt program enligt [1 §](#1),

sambo: en ogift person som under äktenskapsliknande förhållanden bor tillsammans med en ogift försäkrad eller före detta försäkrad,

TGL-S: avtalet den 29 januari 1988 om statens tjänstegrupplivförsäkring med senare ändringar och föreskrifter som utfärdats med stöd av avtalet.

Vad som sägs om sambo i denna förordning skall gälla även en ogift person som bor tillsammans med en ogift försäkrad eller före detta försäkrad under förhållanden som avses i lagen ([1987:813](https://selex.se/eli/sfs/1987/813)) om homosexuella sambor. Förordning ([2000:644](https://selex.se/eli/sfs/2000/644)).

</section>
<section id="3" class="paragraf">

### 3 §

Befogenhet som enligt 30, 38 och [41 §](#41)§ TGL-S tillkommer arbetsgivaren ska utövas av Statens tjänstepensions- och grupplivnämnd. Övriga befogenheter som enligt TGL-S eller denna förordning tillkommer arbetsgivaren ska utövas av Statens tjänstepensionsverk. Förordning ([2010:549](https://selex.se/eli/sfs/2010/549)).

</section>

</section>
<section id="försäkringsskydd">

## Försäkringsskydd

<section id="4" class="paragraf">

### 4 §

Försäkringsskyddet inträder då det arbetsmarknadspolitiska programmet påbörjas och gäller så länge programmet pågår och aktivitetsstöd, utvecklingsersättning eller etableringsersättning betalas ut. Om deltagaren är avstängd från rätt till aktivitetsstöd, utvecklingsersättning eller etableringsersättning gäller försäkringsskyddet så länge programmet pågår. För den som, utan att få aktivitetsstöd eller utvecklingsersättning, deltar i jobbgarantin för ungdomar och är under 18 år eller deltar i jobb- och utvecklingsgarantin gäller försäkringsskyddet så länge programmet pågår.

Den som har hel sjukpenning eller hel rehabiliteringspenning, mer än halv sjukersättning eller mer än halv aktivitetsersättning enligt socialförsäkringsbalken när han eller hon anvisas det arbetsmarknadspolitiska programmet, omfattas dock inte av försäkringsskyddet så länge han eller hon har en sådan förmån. Förordning ([2017:1174](https://selex.se/eli/sfs/2017/1174)).

</section>
<section id="5" class="paragraf">

### 5 §

Försäkringsskydd gäller även vid frånvaro från det arbetsmarknadspolitiska programmet, oavsett om aktivitetsstöd, utvecklingsersättning eller etableringsersättning betalas ut, om frånvaron beror på

1. sjukdom eller olycksfall, som medför arbetsoförmåga eller annat hinder att delta i programmet,

2. havandeskap eller förlossning, eller

3. beviljad ledighet eller permission.

Försäkringsskydd i fall som avses i första stycket 1 gäller endast om hindret styrks genom intyg från Försäkringskassan eller läkare. Statens tjänstepensions- och grupplivnämnd får dock bevilja försäkringsskydd även om sådant intyg inte visats upp. Förordning ([2010:1150](https://selex.se/eli/sfs/2010/1150)).

Efterskydd

</section>
<section id="6" class="paragraf">

### 6 §

Med efterskydd avses det försäkringsskydd som under vissa förutsättningar finns sedan det arbetsmarknadspolitiska programmet upphört. Efterskyddet gäller längst till dess den försäkrade har uppnått riktåldern för pension.

För den som, utan att få aktivitetsstöd eller utvecklingsersättning, deltar i jobbgarantin för ungdomar och är under 18 år eller deltar i jobb- och utvecklingsgarantin gäller endast efterskydd enligt [7 §](#7) första stycket. Förordning ([2025:240](https://selex.se/eli/sfs/2025/240)).

Efterskydd vid sjukdom

</section>
<section id="7" class="paragraf">

### 7 §

Om en försäkrad har tagit del av ett arbetsmarknadspolitiskt program enligt [1 §](#1) under minst fem dagar i följd, gäller försäkringsskydd under arbetsoförmåga på grund av sjukdom eller olycksfall, om arbetsoförmågan uppkommit under programmet och förelåg vid dess slut. Arbetsoförmågan skall styrkas genom intyg från Försäkringskassan eller läkare. Statens tjänstepensions- och grupplivnämnd får dock medge försäkringsskydd även om sådant intyg inte har visats upp.

Försäkringsskydd gäller vidare om den försäkrade blir arbetsoförmögen på grund av sjukdom eller olycksfall under tid då han har efterskydd enligt 8-[11 §](#11)§. Försäkringsskyddet fortsätter då att gälla så länge arbetsoförmågan består. Förordning ([2004:930](https://selex.se/eli/sfs/2004/930)).

Efterskydd när utbildningsbidrag betalats i minst 180 dagar

</section>
<section id="8" class="paragraf">

### 8 §

För den som fått aktivitetsstöd, utvecklingsersättning eller etableringsersättning under minst 180 dagar gäller efterskydd enligt andra stycket och [9 §](#9).

Vid bestämmande av rätten till sådant efterskydd tillgodoräknas även tidigare försäkringsgrundande anställningstid som helt eller delvis har infallit under de två år som närmast föregått det senaste arbetsmarknadspolitiska programmet enligt [1 §](#1).

Vid beräkning av antal dagar med aktivitetsstöd, utvecklingsersättning eller etableringsersättning enligt första stycket, ska även dagar räknas med då deltagaren är avstängd från rätt till sådan ersättning och dagar då deltagaren inte får sådan ersättning på grund av att ersättningen minskas med de belopp som han eller hon för samma dagar får lön eller andra anställningsförmåner från en arbetsgivare. Förordning ([2017:1174](https://selex.se/eli/sfs/2017/1174)).

</section>
<section id="9" class="paragraf">

### 9 §

Efterskyddet gäller under 180 dagar (allmän efterskyddstid).

För en försäkrad som blir arbetslös eller erhåller hel föräldrapenning under allmän efterskyddstid fortsätter efterskyddet att gälla så länge arbetslösheten består eller föräldrapenningen utges samt under tid därefter det antal dagar av den allmänna efterskyddstiden som inte har avräknats före arbetslösheten.

För en försäkrad som under allmän efterskyddstid börjar fullgöra ny försäkringsgrundande anställningstid gäller, när försäkringsskyddet från denna har upphört, fortsatt efterskydd under det antal dagar av den allmänna efterskyddstiden som inte har avräknats före början av den nya försäkringsgrundande anställningstiden.

Efterskydd gäller dock sammanlagt högst två år räknat från den tidpunkt efterskydd inträdde enligt [6 §](#6). Förordning ([1990:1055](https://selex.se/eli/sfs/1990/1055)).

</section>
<section id="10" class="paragraf">

### 10 §

Med arbetslöshet förstås att den försäkrade står till arbetsmarknadens förfogande på det sätt som krävs för att få arbetslöshetsersättning enligt lagen ([2024:506](https://selex.se/eli/sfs/2024/506)) om arbetslöshetsförsäkring. Detta ska styrkas genom intyg från Arbetsförmedlingen eller en arbetslöshetskassa. Statens tjänstepensions- och grupplivnämnd får dock medge försäkringsskydd även om ett sådant intyg inte har visats upp. Förordning ([2024:1360](https://selex.se/eli/sfs/2024/1360)).

Efterskydd i övriga fall

</section>
<section id="11" class="paragraf">

### 11 §

Om den försäkrade inte har rätt till efterskydd enligt 7–[9 §](#9)§, gäller efterskydd i stället lika många dagar som den försäkrade fått aktivitetsstöd, utvecklingsersättning eller etableringsersättning. Vid bestämmande av antal dagar med aktivitetsstöd, utvecklingsersättning eller etableringsersättning, ska även dagar räknas med då deltagaren är avstängd från rätt till sådan ersättning och dagar då deltagaren inte får sådan ersättning på grund av att ersättningen minskas med de belopp som han eller hon för samma dagar får lön eller andra anställningsförmåner från en arbetsgivare. Förordning ([2017:1174](https://selex.se/eli/sfs/2017/1174)).

</section>

</section>
<section id="beräkning-av-efterskydd-efter">

## Beräkning av efterskydd efter försäkringsskydd vid sjukdom

<section id="12" class="paragraf">

### 12 §

Om den försäkrade har haft försäkringsskydd under sjukdom enligt [7 §](#7), gäller efterskydd efter sjukdomstiden enligt 8–[11 §](#11)§. Efterskyddet beräknas genom att sjukdomstiden jämställs med den tid då aktivitetsstöd, utvecklingsersättning eller etableringsersättning betalats ut, under deltagande i ett arbetsmarknadspolitiskt program. Förordning ([2010:1150](https://selex.se/eli/sfs/2010/1150)).

</section>

</section>
<section id="försäkringsförmåner">

## Försäkringsförmåner

<section id="13" class="paragraf">

### 13 §

Avlider en försäkrad, som tagit del av ett arbetsmarknadspolitiskt program enligt [1 §](#1) under minst fem dagar i följd innan han eller hon har uppnått riktåldern för pension, betalas förmåner enligt 20-[25 §](#25)§ TGL-S.

Har den avlidne inte tagit del av programmet under minst fem dagar i följd betalas begravningshjälp med belopp som anges i [20 §](#20) TGL-S. Förordning ([2025:240](https://selex.se/eli/sfs/2025/240)).

</section>

</section>
<section id="tillämpning-av-bestämmelser-i">

## Tillämpning av bestämmelser i TGL-S

<section id="14" class="paragraf">

### 14 §

Följande bestämmelser i TGL-S tillämpas på grupplivförsäkring enligt denna förordning, nämligen

29--[31 §](#31)§ om försäkringsförmåner efter arbetstagarens make eller sambo,

32--[36 §](#36)§ om förmånstagarförordnande,

37 och [38 §](#38)§ om sambo med förmånstagarrätt,

</section>
<section id="40" class="paragraf">

### 40 §

om samordning,

</section>
<section id="41" class="paragraf">

### 41 §

om inskränkning i rätten att förfoga över försäkringen,

42 och [43 §](#43)§ om försäkringens giltighet vid krigstillstånd,

44--[46 §](#46)§ om åtgärder vid försäkringsfall, och

47--[49 §](#49)§ om tvister.


</section>

</section>
<section id="övergångsbestämmelser" selex:status="upphavd" selex:upphavd="true">

## Övergångsbestämmelser

[1988:244](https://selex.se/eli/sfs/1988/244)

1. Denna förordning träder i kraft den 1 juni 1988, då förordningen ([1965:459](https://selex.se/eli/sfs/1965/459)) om grupplivförsäkring åt deltagare i arbetsmarknadsutbildning m. fl. skall upphöra att gälla.

2. Den gamla förordningen gäller fortfarande i fråga om försäkringsfall som har inträffat före utgången av maj 1988.

3. Den som har försäkringsskydd enligt den gamla förordningen när den nya förordningen träder i kraft får försäkringsskydd enligt den senare även om han inte uppfyller villkoren i 4 och [5 §](#5)§.

4. Med försäkringsgrundande tid enligt den nya förordningen jämställs sådan tid före ikraftträdandet i vilken den försäkrade haft försäkringsskydd enligt den gamla förordningen.

5. Förordnande till förmån för make gäller även under hemskillnad eller betänketid om den försäkrade har försäkringsskydd enligt den gamla förordningen och hemskillnad eller betänketid pågår den 31 maj 1988. Försäkringsskyddet gäller så länge utbildningen eller rehabiliteringen pågår och utbildningsbidrag betalas. Den försäkrade kan anmäla att förordnandet inte skall gälla.

6. Om en försäkrad har anmält särskilt förmånstagareförordnande enligt reglementet ([1962:698](https://selex.se/eli/sfs/1962/698)) angående statens grupplivförsäkring skall förordnandet ha fortsatt giltighet vid tillämpningen av den nya förordningen om inte den försäkrade anmäler ändrat förordnande.

7. Försäkringsskydd enligt den gamla förordningen skall, i den mån förutsättningar för förordningens tillämpning förelåg den 31 maj 1988, fortfarande gälla för den som inte har fått försäkringsskydd enligt den nya förordningen eller motsvarande bestämmelser. Vid försäkringsfall tillämpas det försäkringsbelopp som vid dödsfallet gällde enligt TGL-S.

[1990:1055](https://selex.se/eli/sfs/1990/1055)

Denna förordning träder i kraft den 1 januari 1991. De nya bestämmelserna tillämpas dock för tid från och med den 1 juli 1990.

[2000:59](https://selex.se/eli/sfs/2000/59)

Denna förordning träder i kraft den 1 april 2000. De nya bestämmelserna tillämpas dock för tid från och med den 1 maj 1999.

Äldre bestämmelser gäller fortfarande i fråga om försäkringsfall som har inträffat före den 1 maj 1999.

[2000:644](https://selex.se/eli/sfs/2000/644)

Denna förordning träder i kraft den 1 augusti 2000. Äldre föreskrifter gäller fortfarande i fråga om försäkringsfall som har inträffat före den 1 augusti 2000.

[2003:854](https://selex.se/eli/sfs/2003/854)

Denna förordning träder i kraft den 1 januari 2004. De nya bestämmelserna skall dock tillämpas för tid från och med den 1 januari 2003.

[2006:1549](https://selex.se/eli/sfs/2006/1549)

1. Denna förordning träder i kraft den 1 januari 2007.

2. Den äldre lydelsen gäller fortfarande för den som anvisats friåret.

[2006:115](https://selex.se/eli/sfs/2006/115)

Denna förordning träder i kraft den 1 maj 2008. De nya bestämmelserna ska dock tillämpas för tid från och med den 3 december 2007.

[2017:1174](https://selex.se/eli/sfs/2017/1174)

1. Denna förordning träder i kraft den 1 januari 2018.

2. Äldre föreskrifter gäller för den som har haft en etableringsplan enligt den upphävda lagen ([2010:197](https://selex.se/eli/sfs/2010/197)) om etableringsinsatser för vissa nyanlända invandrare och som inte får ta del av insatser enligt förordningen ([2017:820](https://selex.se/eli/sfs/2017/820)) om etableringsinsatser för vissa nyanlända invandrare.

[2025:239](https://selex.se/eli/sfs/2025/239)

1. Denna förordning träder i kraft den 22 april 2025.

2. Äldre föreskrifter gäller fortfarande för försäkringsfall som har inträffat före ikraftträdandet.

[2025:240](https://selex.se/eli/sfs/2025/240)

1. Denna förordning träder i kraft den 1 januari 2026.

2. Äldre föreskrifter gäller fortfarande för försäkringsfall som har inträffat före ikraftträdandet.

</section>

</article>