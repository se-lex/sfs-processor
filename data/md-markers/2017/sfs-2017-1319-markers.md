---
beteckning: "2017:1319"
rubrik: Förordning om statligt stöd till åtgärder som bidrar till industrins klimatomställning
departement: Klimat- och näringslivsdepartementet
utfardad_datum: 2017-12-18
ikraft_datum: 2018-01-03
publicerad_datum: 2026-01-02
pdf_url: https://rkrattsdb.gov.se/SFSdoc/17/171319.pdf
andringsforfattningar:
  - beteckning: "2019:544"
    rubrik: Förordning om ändring i förordningen om statligt stöd till åtgärder för att minska industrins processrelaterade utsläpp av växthusgaser
    ikraft_datum: 2019-07-15
    anteckningar: "ändr. författningsrubr., 1, 3 §§; ny 10 a §"
  - beteckning: "2020:1090"
    rubrik: "Förordning om dels fortsatt giltighet av förordningen om statligt stöd till åtgärder för att minska industrins processrelaterade utsläpp av växthusgaser och för negativa utsläpp, dels ändring i samma förordning"
    ikraft_datum: 2020-12-31
    anteckningar: "forts. giltighet; ändr. 21 §, p 3 ikrafttr.- och övergångsbest."
  - beteckning: "2021:32"
    rubrik: Förordning om ändring i förordningen om statligt stöd till åtgärder för att minska industrins processrelaterade utsläpp av växthusgaser och för negativa utsläpp
    ikraft_datum: 2021-02-23
    anteckningar: "ändr. författningsrubr., 1, 4, 6 §§"
  - beteckning: "2021:1278"
    rubrik: Förordning om ändring i förordningen om statligt stöd till åtgärder som bidrar till industrins klimatomställning
    ikraft_datum: 2022-01-18
    anteckningar: "ändr. 18 §; nya 4 a, 11 a §§"
  - beteckning: "2022:1849"
    rubrik: Förordning om ändring i förordningen om statligt stöd till åtgärder som bidrar till industrins klimatomställning
    ikraft_datum: 2023-02-01
    anteckningar: "nuvarande 4 a § betecknas 4 c §; nya 2 a, 4 a, 4 b, 4 d, 4 e, 4 f, 4 g §§"
  - beteckning: "2023:432"
    rubrik: Förordning om ändring i förordningen om statligt stöd till åtgärder som bidrar till industrins klimatomställning
    ikraft_datum: 2023-08-01
    anteckningar: "ändr. 3, 4 c §§; ny 5 a"
  - beteckning: "2023:769"
    rubrik: "Förordning om dels fortsatt giltighet av förordningen om statligt stöd till åtgärder som bidrar till industrins klimatomställning, dels ändring i samma förordning"
    ikraft_datum: 2024-01-02
    anteckningar: "forts. giltighet; ändr. 4, 21 §§"
  - beteckning: "2024:379"
    rubrik: Förordning om ändring i förordningen om statligt stöd till åtgärder som bidrar till industrins klimatomställning
    ikraft_datum: 2024-07-01
    anteckningar: "ändr. 2, 3, 5, 7, 9 §§"
  - beteckning: "2025:594"
    rubrik: Förordning om ändring i förordningen om statligt stöd till åtgärder som bidrar till industrins klimatomställning
    ikraft_datum: 2025-07-01
    anteckningar: "ändr. 2 a, 4 d §§"
  - beteckning: "2025:677"
    rubrik: Förordning om ändring i förordningen om statligt stöd till åtgärder som bidrar till industrins klimatomställning
    ikraft_datum: 2025-07-15
    anteckningar: ny 10 b §
  - beteckning: "2025:1223"
    rubrik: Förordning om ändring i förordningen om statligt stöd till åtgärder som bidrar till industrins klimatomställning
    ikraft_datum: 2026-01-01
    anteckningar: "ändr. 11 a, 18 §§"
---
<article selex:utfardad_datum="2017-12-18" selex:ikraft_datum="2018-01-03">

# Förordning om statligt stöd till åtgärder som bidrar till industrins klimatomställning

<section id="1" class="paragraf">

### 1 §

Statens energimyndighet får, om det finns medel, ge statligt stöd enligt denna förordning i form av bidrag för åtgärder som

1. bidrar till att minska sådana utsläpp av växthusgaser från industrin som har ett direkt eller indirekt samband med industrins processer,

2. bidrar till negativa utsläpp genom avskiljning, transport och geologisk lagring av växthusgaser av biogent ursprung eller som tagits ut ur atmosfären, eller

3. genom tillämpning av ny teknik eller andra innovativa lösningar inom industrin på ett väsentligt sätt bidrar till att nå miljökvalitetsmålet Begränsad klimatpåverkan och dess etappmål.

Denna förordning är meddelad med stöd av [8 kap. 7 § regeringsformen](https://selex.se/eli/sfs/1974/152#kap8.7). Förordning ([2021:32](https://selex.se/eli/sfs/2021/32)).

</section>
<section id="ordförklaringar">

## Ordförklaringar

<section id="2" class="paragraf">

### 2 §

Ord och uttryck i denna förordning har samma betydelse som i

1. kommissionens förordning [(EU) nr 651/2014](https://eur-lex.europa.eu/legal-content/SV/ALL/?uri=celex%3A32014R0651) av den 17 juni 2014 genom vilken vissa kategorier av stöd förklaras förenliga med den inre marknaden enligt artiklarna 107 och 108 i fördraget, och

2. kommissionens förordning [(EU) 2023/2831](https://eur-lex.europa.eu/legal-content/SV/ALL/?uri=celex%3A32831R2023) av den 13 december 2023 om tillämpningen av artiklarna 107 och 108 i fördraget om Europeiska unionens funktionssätt på stöd av mindre betydelse. Förordning ([2024:379](https://selex.se/eli/sfs/2024/379)).

</section>
<section id="2a" class="paragraf">

### 2 a §

Med biodrivmedel, biobränslen och livsmedels- och fodergrödor avses i denna förordning detsamma som i lagen ([2010:598](https://selex.se/eli/sfs/2010/598)) om hållbarhetskriterier för vissa bränslen. Förordning ([2025:594](https://selex.se/eli/sfs/2025/594)).

</section>

</section>
<section id="förutsättningar-för-stöd">

## Förutsättningar för stöd

<section id="3" class="paragraf">

### 3 §

Stöd får ges i enlighet med

1. kommissionens förordning [(EU) nr 651/2014](https://eur-lex.europa.eu/legal-content/SV/ALL/?uri=celex%3A32014R0651), eller

2. kommissionens förordning [(EU) 2023/2831](https://eur-lex.europa.eu/legal-content/SV/ALL/?uri=celex%3A32831R2023).

Stöd får även ges i enlighet med Europeiska kommissionens beslut om godkännande av stöd enligt artikel 107.2 och 107.3 i fördraget om Europeiska unionens funktionssätt. Förordning ([2024:379](https://selex.se/eli/sfs/2024/379)).

</section>
<section id="4" class="paragraf">

### 4 §

Ett stöd enligt kommissionens förordning [(EU) nr 651/2014](https://eur-lex.europa.eu/legal-content/SV/ALL/?uri=celex%3A32014R0651) får endast ges i enlighet med de villkor och till sådana åtgärder som anges i kapitel I och i artiklarna 17, 18, 22, 24, 25, 25c-29, 36, 36b, 38, 41, 47-49, 56, 56b och 56c i den förordningen. Förordning ([2023:769](https://selex.se/eli/sfs/2023/769)).

</section>
<section id="4a" class="paragraf">

### /447 av den 12 mars 2021 om fastställande av reviderade riktmärkesvärden för gratis tilldelning av utsläppsrätter för perioden 2021-2025 i enlighet med artikel 10a.2 i Europaparlamentets och rådets direktiv 2003/ 4 a §

Stöd får ges till en verksamhet som är tillståndspliktig enligt 3 kap. [1 §](#kap3.1) förordningen ([2020:1180](https://selex.se/eli/sfs/2020/1180)) om vissa utsläpp av växthusgaser endast om sökanden visar att åtgärden medför eller kommer att medföra utsläpp som väsentligt understiger de relevanta riktmärkesvärdena för gratis tilldelning av utsläppsrätter enligt kommissionens genomförandeförordning (EU) 202187/EG. Om åtgärden medför utsläpp som inte väsentligt understiger riktmärkesvärdena får stöd dock ges om

1. ansökan innehåller en godtagbar förklaring till varför det inte är möjligt att uppnå utsläpp som väsentligt understiger riktmärkesvärdena, eller

2. stödet avser en forsknings-, utvecklings- eller innovationsåtgärd som är avsedd att väsentligt öka den miljömässiga hållbarheten i företag, genom till exempel minskade koldioxidutsläpp, minskade föroreningar eller genom att bidra till övergången till den cirkulära ekonomin, om det främsta syftet med åtgärden är att utveckla eller anpassa alternativ med minsta möjliga miljöpåverkan i sektorn. Förordning ([2022:1849](https://selex.se/eli/sfs/2022/1849)).

</section>
<section id="4b" class="paragraf">

### 4 b §

Om en åtgärd påverkar möjligheten att följa en miljökvalitetsnorm för luft i ett område där det har upprättats ett åtgärdsprogram för miljökvalitetsnormen, får stöd ges endast om sökanden visar att åtgärden är förenlig med åtgärdsprogrammet. Förordning ([2022:1849](https://selex.se/eli/sfs/2022/1849)).

</section>
<section id="4c" class="paragraf">

### 4 c §

Om uppgifter om ett stöd ska offentliggöras enligt artikel 9 i kommissionens förordning [(EU) nr 651/2014](https://eur-lex.europa.eu/legal-content/SV/ALL/?uri=celex%3A32014R0651) eller enligt kommissionens beslut om godkännande av stödet, får stödet endast beviljas om företaget samtycker till offentliggörandet. Förordning ([2023:432](https://selex.se/eli/sfs/2023/432)).

</section>
<section id="4d" class="paragraf">

### 4 d §

Stöd för produktion av biodrivmedel och biobränslen och stöd för användning av biobränslen för produktion av el, värme och kyla får ges endast om bränslet omfattas av ett hållbarhetsbesked enligt lagen ([2010:598](https://selex.se/eli/sfs/2010/598)) om hållbarhetskriterier för vissa bränslen. Om det är fråga om användning av fasta eller gasformiga biobränslen för produktion av el, värme eller kyla i en annan anläggning än en sådan anläggning som avses i 1 kap. [3 §](#kap1.3) andra stycket lagen om hållbarhetskriterier för vissa bränslen, får stöd ges även om bränslet inte omfattas av ett hållbarhetsbesked enligt samma lag.

Stöd för produktion av biodrivmedel och biobränslen och stöd för användning av biobränslen för produktion av el, värme och kyla får inte ges om bränslet är framställt av livsmedels- eller fodergrödor. Förordning ([2025:594](https://selex.se/eli/sfs/2025/594)).

</section>
<section id="4e" class="paragraf">

### 4 e §

Om finansieringen helt eller delvis kommer från Europeiska unionen får stöd inte ges till en verksamhet som är relaterad till fossila bränslen eller en åtgärd som har samband med en sådan verksamhet. Förordning ([2022:1849](https://selex.se/eli/sfs/2022/1849)).

</section>
<section id="4f" class="paragraf">

### 4 f §

Om finansieringen helt eller delvis kommer från Europeiska unionen får stöd inte ges till

1. deponering av avfall, eller

2. förbränning av avfall.

Under förutsättning att åtgärden inte ökar anläggningarnas kapacitet för avfallshantering eller förlänger anläggningens livslängd får stöd trots första stycket ges till en åtgärd på en befintlig anläggning, om åtgärden syftar till att

1. öka energieffektiviteten,

2. avskilja avgaser för lagring, eller

3. återvinna material från förbränningsaska. Förordning ([2022:1849](https://selex.se/eli/sfs/2022/1849)).

</section>
<section id="4g" class="paragraf">

### 4 g §

Om finansieringen helt eller delvis kommer från Europeiska unionen får stöd inte ges till mekanisk biologisk behandling av avfall.

Under förutsättning att åtgärden inte ökar anläggningarnas kapacitet för avfallshantering eller förlänger anläggningens livslängd får stöd trots första stycket ges till en åtgärd på en befintlig anläggning om åtgärden syftar till att

1. öka energieffektiviteten, eller

2. kompostera eller anaerobt bryta ned bioavfall. Förordning ([2022:1849](https://selex.se/eli/sfs/2022/1849)).

</section>
<section id="5" class="paragraf">

### 5 §

Ett stöd enligt kommissionens förordning [(EU) 2023/2831](https://eur-lex.europa.eu/legal-content/SV/ALL/?uri=celex%3A32831R2023) får beviljas först efter att en sådan kontroll som avses i artikel 6.4 i den förordningen har genomförts. Förordning ([2024:379](https://selex.se/eli/sfs/2024/379)).

</section>
<section id="5a" class="paragraf">

### /C 249/ 5 a §

Stöd enligt [3 §](#3) andra stycket får inte ges till sådana företag i svårigheter som avses i punkt 20 i Europeiska kommissionens meddelande om riktlinjer för statligt stöd till undsättning och omstrukturering av icke-finansiella företag i svårigheter (201401). Förordning ([2023:432](https://selex.se/eli/sfs/2023/432)).

</section>

</section>
<section id="ansökan-om-stöd">

## Ansökan om stöd

<section id="6" class="paragraf">

### 6 §

En ansökan om stöd ska vara skriftlig, ges in till Statens energimyndighet och innehålla

1. uppgifter om sökanden och om företagets namn, antal anställda, årsomsättning och balansomslutning,

2. uppgifter om åtgärdens plats och start- och slutdatum,

3. en beskrivning av åtgärden och dess finansiering, genomförande och tidsplan,

4. en förteckning över kostnaderna för att genomföra åtgärden och hur stor andel av kostnaderna som stöd söks för,

5. en uppskattning av minskade eller negativa växthusgasutsläpp till följd av åtgärden eller en beskrivning av på vilket sätt åtgärden på ett väsentligt sätt bidrar till att nå miljökvalitetsmålet Begränsad klimatpåverkan och dess etappmål, och

6. en upplysning om allt annat offentligt stöd som sökanden eller någon annan har sökt eller beviljats och som avser samma stödberättigande kostnader som ansökan avser. Förordning ([2021:32](https://selex.se/eli/sfs/2021/32)).

</section>
<section id="7" class="paragraf">

### 7 §

Om ansökan avser ett stöd som omfattas av kommissionens förordning [(EU) 2023/2831](https://eur-lex.europa.eu/legal-content/SV/ALL/?uri=celex%3A32831R2023), ska ansökan utöver det som anges i [6 §](#6) innehålla en redogörelse för allt annat stöd av mindre betydelse som företaget har fått under den senaste treårsperioden. Förordning ([2024:379](https://selex.se/eli/sfs/2024/379)).

</section>
<section id="8" class="paragraf">

### 8 §

Om ansökan avser stöd enligt kommissionens förordning [(EU) nr 651/2014](https://eur-lex.europa.eu/legal-content/SV/ALL/?uri=celex%3A32014R0651), ska ansökan ha kommit in till Statens energimyndighet innan den stödberättigande åtgärden påbörjas.

</section>

</section>
<section id="särskilda-upplysningar-till-sö">

## Särskilda upplysningar till sökanden

<section id="9" class="paragraf">

### 9 §

Om ansökan avser stöd som omfattas av kommissionens förordning [(EU) 2023/2831](https://eur-lex.europa.eu/legal-content/SV/ALL/?uri=celex%3A32831R2023), ska Statens energimyndighet lämna de upplysningar till företaget som framgår av artikel 7.4 i den förordningen. Förordning ([2024:379](https://selex.se/eli/sfs/2024/379)).

</section>

</section>
<section id="prövning-och-beslut-om-stöd">

## Prövning och beslut om stöd

<section id="10" class="paragraf">

### 10 §

Statens energimyndighet prövar frågor om stöd.

</section>
<section id="10a" class="paragraf">

### 10 a §

En ansökan som avser en sådan åtgärd som anges i [3 §](#3) andra stycket ska prövas av Statens energimyndighet. Om Statens energimyndighet bedömer att det finns förutsättningar för att ge stöd till åtgärden enligt denna förordning, ska myndigheten enligt [12 §](#12) första stycket lagen ([2013:388](https://selex.se/eli/sfs/2013/388)) om tillämpning av Europeiska unionens statsstödsregler lämna upplysningar till regeringen eller den myndighet som regeringen bestämmer. Förordning ([2019:544](https://selex.se/eli/sfs/2019/544)).

</section>
<section id="10b" class="paragraf">

### 10 b §

Om en ansökan avser en sådan åtgärd som anges i [3 §](#3) andra stycket ska Statens energimyndighet, innan ett beslut om stöd fattas, inhämta ett yttrande från en oberoende expert.

Den oberoende expertens yttrande ska innehålla en bedömning av behovet av och storleken på det statliga stöd som ansökan avser. Bedömningen ska baseras på en granskning av de finansiella och andra relevanta antaganden som ligger till grund för den information som enligt [6 §](#6) 3 och 4 ska lämnas i ansökan.

Statens energimyndighet får avstå från att inhämta ett yttrande från en oberoende expert, om det finns särskilda skäl. Förordning ([2025:677](https://selex.se/eli/sfs/2025/677)).

</section>
<section id="11" class="paragraf">

### 11 §

I ett beslut att ge stöd ska Statens energimyndighet ange

1. den tidpunkt då den stödberättigande åtgärden ska vara slutredovisad,

2. att stödmottagaren, på begäran av myndigheten, ska lämna de uppgifter som krävs för uppföljning och utvärdering av stödet, och

3. de ytterligare villkor som behövs för att kraven enligt denna förordning ska uppfyllas och syftet med stödet enligt [1 §](#1) ska tillgodoses.

</section>
<section id="11a" class="paragraf">

### 11 a §

Om finansieringen helt eller delvis kommer från Europeiska unionen ska Statens energimyndighet i ett beslut att ge stöd, utöver vad som anges i [11 §](#11), ange villkor om att stödmottagaren

1. ska tillåta Europeiska kommissionen, Europeiska byrån för bedrägeribekämpning och Europeiska revisionsrätten att utöva sina rättigheter, däribland att genomföra utredningar, kontroller på plats och inspektioner, i enlighet med artikel 129.1 i Europaparlamentets och rådets förordning (EU, Euratom) 2018/1046 av den 18 juli 2018 om finansiella regler för unionens allmänna budget, om ändring av förordningarna [(EU) nr 1296/2013](https://eur-lex.europa.eu/legal-content/SV/ALL/?uri=celex%3A32013R1296), [(EU) nr 1301/2013](https://eur-lex.europa.eu/legal-content/SV/ALL/?uri=celex%3A32013R1301), [(EU) nr 1303/2013](https://eur-lex.europa.eu/legal-content/SV/ALL/?uri=celex%3A32013R1303), [(EU) nr 1304/2013](https://eur-lex.europa.eu/legal-content/SV/ALL/?uri=celex%3A32013R1304), [(EU) nr 1309/2013](https://eur-lex.europa.eu/legal-content/SV/ALL/?uri=celex%3A32013R1309), [(EU) nr 1316/2013](https://eur-lex.europa.eu/legal-content/SV/ALL/?uri=celex%3A32013R1316), [(EU) nr 223/2014](https://eur-lex.europa.eu/legal-content/SV/ALL/?uri=celex%3A32014R0223), [(EU) nr 283/2014](https://eur-lex.europa.eu/legal-content/SV/ALL/?uri=celex%3A32014R0283) och beslut nr 541/2014/EU samt om upphävande av förordning (EU, Euratom) nr 966/2012,

2. ska se till att kraven i 1 även ställs på den som utför eller medverkar till arbetet med åtgärden,

3. på begäran av Statskontoret ska lämna de uppgifter till myndigheten som krävs för att följa upp stödet samt ge myndigheten möjlighet att besöka stödmottagaren och där ta del av information som behövs för uppföljning,

4. bevara dokumentation i enlighet med artikel 132 i Europaparlamentets och rådets förordning (EU, Euratom) 2018/1046, och

5. lämna information om att åtgärden helt eller delvis finansieras av medel från Europeiska unionen, i enlighet med artikel 34.2 i Europaparlamentets och rådets förordning [(EU) 2021/241](https://eur-lex.europa.eu/legal-content/SV/ALL/?uri=celex%3A32021R0241) av den 12 februari 2021 om inrättande av faciliteten för återhämtning och resiliens. Förordning ([2025:1223](https://selex.se/eli/sfs/2025/1223)).

</section>

</section>
<section id="utbetalning-av-stöd">

## Utbetalning av stöd

<section id="12" class="paragraf">

### 12 §

Ett stöd får inte betalas ut till ett företag som är föremål för betalningskrav på grund av ett beslut av Europeiska kommissionen som förklarar ett stöd beviljat av en svensk stödgivare olagligt och oförenligt med den inre marknaden.

</section>
<section id="13" class="paragraf">

### 13 §

Ett stöd ska inte betalas ut, om

1. sökanden genom oriktiga uppgifter eller på annat sätt orsakat att stödet har getts felaktigt eller med för högt belopp,

2. stödet av annan orsak har getts felaktigt eller med för högt belopp och mottagaren skäligen borde ha insett detta, eller

3. villkoren för stödet inte har följts.

</section>

</section>
<section id="slutredovisning">

## Slutredovisning

<section id="14" class="paragraf">

### 14 §

En genomförd åtgärd som omfattas av stöd enligt denna förordning ska slutredovisas till Statens energimyndighet tillsammans med en ekonomisk redovisning och specificerade skriftliga underlag som styrker den stödberättigande kostnaden.

</section>

</section>
<section id="tillsyn">

## Tillsyn

<section id="15" class="paragraf">

### 15 §

Statens energimyndighet utövar tillsyn över att villkoren för stödet följs.

</section>

</section>
<section id="återbetalning-och-återkrav">

## Återbetalning och återkrav

<section id="16" class="paragraf">

### 16 §

Mottagaren av ett utbetalat stöd är återbetalningsskyldig om stödet inte skulle ha betalats ut enligt [13 §](#13).

På det belopp som en stödmottagare är återbetalningsskyldig för ska ränta betalas enligt räntelagen ([1975:635](https://selex.se/eli/sfs/1975/635)).

</section>
<section id="17" class="paragraf">

### 17 §

Om en stödmottagare är återbetalningsskyldig enligt [16 §](#16), ska Statens energimyndighet besluta att helt eller delvis kräva tillbaka stödet tillsammans med ränta.

Statens energimyndighet får besluta att helt eller delvis avstå från kravet i första stycket, om det finns särskilda skäl.

</section>

</section>
<section id="uppföljning-och-utvärdering">

## Uppföljning och utvärdering

<section id="18" class="paragraf">

### 18 §

Statens energimyndighet ska följa upp och utvärdera de stöd som ges enligt denna förordning.

Om finansieringen helt eller delvis kommer från Europeiska unionen ska Statskontoret i revisionssyfte följa upp stödet och begära in nödvändiga uppgifter från stödmottagare. Förordning ([2025:1223](https://selex.se/eli/sfs/2025/1223)).

</section>

</section>
<section id="bemyndigande">

## Bemyndigande

<section id="19" class="paragraf">

### 19 §

Statens energimyndighet får meddela föreskrifter om verkställigheten av denna förordning.

</section>

</section>
<section id="offentliggörande-rapportering">

## Offentliggörande, rapportering och registerföring

<section id="20" class="paragraf">

### 20 §

Bestämmelser om offentliggörande, rapportering och registerföring finns i [12 a §](#12a) lagen ([2013:388](https://selex.se/eli/sfs/2013/388)) om tillämpning av Europeiska unionens statsstödsregler och i förordningen ([2016:605](https://selex.se/eli/sfs/2016/605)) om tillämpning av Europeiska unionens statsstödsregler.

</section>

</section>
<section id="överklagande">

## Överklagande

<section id="21" class="paragraf">

### 21 §

I [40 §](#40) förvaltningslagen ([2017:900](https://selex.se/eli/sfs/2017/900)) finns bestämmelser om överklagande till allmän förvaltningsdomstol. Andra beslut än Statens energimyndighets beslut enligt 12, 13 eller [17 §](#17) får dock inte överklagas. Förordning ([2023:769](https://selex.se/eli/sfs/2023/769)).


</section>

</section>
<section id="övergångsbestämmelser" selex:status="upphavd" selex:upphavd="true">

## Övergångsbestämmelser

[2017:1319](https://selex.se/eli/sfs/2017/1319)

1. Denna förordning träder i kraft den 3 januari 2018.

2. Förordningen upphör att gälla vid utgången av 2020.

3. Den upphävda förordningen gäller dock fortfarande för stöd som har beviljats före utgången av 2023. Förordning ([2020:1090](https://selex.se/eli/sfs/2020/1090)).

[2021:1278](https://selex.se/eli/sfs/2021/1278)

1. Denna förordning träder i kraft den 18 januari 2022.

2. Äldre bestämmelser gäller fortfarande för stöd som har beviljats före ikraftträdandet.

</section>

</article>