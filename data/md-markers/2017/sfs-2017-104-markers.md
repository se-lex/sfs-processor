---
beteckning: "2017:104"
rubrik: Förordning med instruktion för Myndigheten för stöd till trossamfund
departement: Socialdepartementet
utfardad_datum: 2017-02-16
ikraft_datum: 2017-07-01
publicerad_datum: 2026-01-02
pdf_url: https://rkrattsdb.gov.se/SFSdoc/17/170104.pdf
andringsforfattningar:
  - beteckning: "2023:604"
    rubrik: Förordning om ändring i förordningen med instruktion för Myndigheten för stöd till trossamfund
    ikraft_datum: 2024-01-01
    anteckningar: ändr. 1 §
  - beteckning: "2024:1058"
    rubrik: Förordning om ändring i förordningen med instruktion för Myndigheten för stöd till trossamfund
    ikraft_datum: 2026-01-01
    anteckningar: "upph. 4, 5, 6 ,7, 11 §§, rubriken närmast efter 3 § och rubriken närmast före 4 §; ändr. 1, 8,9 §§"
  - beteckning: "2025:901"
    rubrik: Förordning om upphävande av förordningen med instruktion för Myndigheten för stöd till trossamfund
    anteckningar: upph.
---
<article selex:utfardad_datum="2017-02-16" selex:ikraft_datum="2017-07-01" selex:upphor_datum="2026-01-01" selex:upphavd="true">

# Förordning med instruktion för Myndigheten för stöd till trossamfund

<section id="uppgifter">

## Uppgifter

<section id="1" class="paragraf">

### 1 §

Myndigheten för stöd till trossamfund har till uppgift att

1. främja en dialog mellan staten och trossamfunden,

2. bidra med kunskap om trossamfundsfrågor,

3. handlägga ärenden enligt lagen ([2024:487](https://selex.se/eli/sfs/2024/487)) om statsbidrag till trossamfund och pröva frågor enligt förordningen ([2024:1056](https://selex.se/eli/sfs/2024/1056)) om statligt stöd till trossamfund,

4. handlägga ärenden om statlig avgiftshjälp enligt lagen ([1998:1593](https://selex.se/eli/sfs/1998/1593)) om trossamfund,

5. pröva frågor om statsbidrag enligt förordningen ([2018:1533](https://selex.se/eli/sfs/2018/1533)) om statsbidrag för säkerhetshöjande åtgärder till organisationer inom det civila samhället,

6. föra en fortlöpande dialog med stödberättigade trossamfund om förutsättningarna för stöd enligt 3 och 4,

7. ha kontakt med och samverka med andra myndigheter och organisationer i frågor som rör trossamfund, och

8. handlägga frågor om trossamfundens roll i krisberedskapssamordning. Förordning ([2024:1058](https://selex.se/eli/sfs/2024/1058)).

</section>
<section id="2" class="paragraf">

### 2 §

Myndigheten ska i sin verksamhet integrera ett jämställdhets-, mångfalds- och barnperspektiv samt ett internationellt och interkulturellt utbyte och samarbete.

</section>

</section>
<section id="ledning">

## Ledning

<section id="3" class="paragraf">

### 3 §

Myndigheten leds av en myndighetschef.

</section>
<section id="4" class="paragraf" selex:status="upphavd" selex:upphavd="true">

### 4 §

Har upphävts genom förordning ([2024:1058](https://selex.se/eli/sfs/2024/1058)).

</section>
<section id="5" class="paragraf" selex:status="upphavd" selex:upphavd="true">

### 5 §

Har upphävts genom förordning ([2024:1058](https://selex.se/eli/sfs/2024/1058)).

</section>
<section id="6" class="paragraf" selex:status="upphavd" selex:upphavd="true">

### 6 §

Har upphävts genom förordning ([2024:1058](https://selex.se/eli/sfs/2024/1058)).

</section>
<section id="7" class="paragraf" selex:status="upphavd" selex:upphavd="true">

### 7 §

Har upphävts genom förordning ([2024:1058](https://selex.se/eli/sfs/2024/1058)).

</section>

</section>
<section id="rådgivande-organ">

## Rådgivande organ

<section id="8" class="paragraf">

### 8 §

Vid myndigheten ska det finnas ett Råd för samråd mellan myndigheten och trossamfunden i frågor som rör myndighetens arbete. Rådet har till uppgift att

1. yttra sig om principiella frågor om bidrag och om myndighetens föreskrifter för olika bidrag, och

2. yttra sig om övriga frågor inom myndighetens verksamhetsområde som är av gemensamt intresse för trossamfunden. Förordning ([2024:1058](https://selex.se/eli/sfs/2024/1058)).

</section>
<section id="9" class="paragraf">

### 9 §

Rådet för samråd ska bestå av representanter för de trossamfund som har beslutats vara berättigade till statsbidrag enligt lagen ([2024:487](https://selex.se/eli/sfs/2024/487)) om statsbidrag till trossamfund eller som får statlig avgiftshjälp enligt lagen ([1998:1593](https://selex.se/eli/sfs/1998/1593)) om trossamfund. Varje trossamfund ska ha en representant i rådet. Det ska finnas en ersättare för varje representant.

Myndighetschefen ska vara ordförande i rådet.

Rådet får vid behov låta representanter för andra trossamfund än de som avses i första stycket och som bedöms lämpliga att vara representerade delta i rådets sammanträden. Ett sådant beslut får fattas av myndighetschefen. Förordning ([2024:1058](https://selex.se/eli/sfs/2024/1058)).

</section>

</section>
<section id="anställningar-och-uppdrag">

## Anställningar och uppdrag

<section id="10" class="paragraf">

### 10 §

Direktören är myndighetschef.

</section>
<section id="11" class="paragraf" selex:status="upphavd" selex:upphavd="true">

### 11 §

Har upphävts genom förordning ([2024:1058](https://selex.se/eli/sfs/2024/1058)).

</section>
<section id="12" class="paragraf">

### 12 §

Ledamöter och deras ersättare i Rådet för samråd utses av de trossamfund som ingår i rådet för en tid av två år.

</section>

</section>
<section id="undantag-från-myndighetsförord">

## Undantag från myndighetsförordningen

<section id="13" class="paragraf">

### 13 §

Bestämmelsen i [29 §](#29) myndighetsförordningen ([2007:515](https://selex.se/eli/sfs/2007/515)) om ärendeförteckning ska inte tillämpas på myndigheten.


</section>

</section>
<section id="övergångsbestämmelser">

## Övergångsbestämmelser

[2024:1058](https://selex.se/eli/sfs/2024/1058)

Denna förordning träder i kraft den 1 januari 2026 i fråga om [9 §](#9) och i övrigt den 1 januari 2025.

</section>

</article>