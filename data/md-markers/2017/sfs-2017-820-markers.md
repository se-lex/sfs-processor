---
beteckning: "2017:820"
rubrik: Förordning om etableringsinsatser för vissa nyanlända invandrare
departement: Arbetsmarknadsdepartementet
utfardad_datum: 2017-06-29
ikraft_datum: 2018-01-01
publicerad_datum: 2026-01-02
pdf_url: https://rkrattsdb.gov.se/SFSdoc/17/170820.pdf
andringsforfattningar:
  - beteckning: "2017:1172"
    rubrik: Förordning om ändring i förordningen om etableringsinsatser för vissa nyanlända invandrare
    ikraft_datum: 2018-01-02
    anteckningar: "ändr. 13, 29 §§; nya 13 a, 13 b, 13 c, 13 d, 23 a, 23 b, 23 c, 23 d, 23 e, 23 f, 23 g, 23 h, 23 i §§, rubr. 23 a, 23 d §§"
  - beteckning: "2018:48"
    rubrik: Förordning om ändring i förordningen om etableringsinsatser för vissa nyanlända invandrare
    ikraft_datum: 2018-05-01
    anteckningar: ändr. 13 §
  - beteckning: "2018:923"
    rubrik: Förordning om ändring i förordningen om etableringsinsatser för vissa nyanlända invandrare
    ikraft_datum: 2018-07-01
    anteckningar: ändr. 29 §
  - beteckning: "2020:470"
    rubrik: Förordning om ändring i förordningen om etableringsinsatser för vissa nyanlända invandrare
    ikraft_datum: 2020-07-01
    anteckningar: ändr. 13 §
  - beteckning: "2021:127"
    rubrik: Förordning om ändring i förordningen om etableringsinsatser för vissa nyanlända invandrare
    ikraft_datum: 2021-04-15
    anteckningar: "ändr. 13, 23 a §§; ny 13 e §"
  - beteckning: "2022:39"
    rubrik: Förordning om ändring i förordningen om etableringsinsatser för vissa nyanlända invandrare
    ikraft_datum: 2022-03-01
    anteckningar: "ändr. 30 §; ny 16 a §, rubr. närmast före 16 a §"
  - beteckning: "2022:1353"
    rubrik: Förordning om ändring i förordningen om etableringsinsatser för vissa nyanlända invandrare
    ikraft_datum: 2022-12-01
    anteckningar: "ändr. 13 a, 13 b §§"
  - beteckning: "2022:1640"
    rubrik: Förordning om ändring i förordningen om etableringsinsatser för vissa nyanlända invandrare
    ikraft_datum: 2023-07-02
    anteckningar: "ändr. 5, 13 §§"
  - beteckning: "2023:553"
    rubrik: Förordning om ändring i förordningen om etableringsinsatser för vissa nyanlända invandrare
    ikraft_datum: 2023-11-01
    anteckningar: ändr. 11 §
  - beteckning: "2023:558"
    rubrik: Förordning om ändring i förordningen om etableringsinsatser för vissa nyanlända invandrare
    ikraft_datum: 2024-01-01
    anteckningar: ändr. 13 §
  - beteckning: "2024:1320"
    rubrik: Förordning om ändring i förordningen om etableringsinsatser för vissa nyanlända invandrare
    ikraft_datum: 2025-02-01
    anteckningar: "upph. 13 e, 16 a §§, rubr. närmast före 16 a §; ändr. 13, 23 a, 30 §§"
  - beteckning: "2025:68"
    rubrik: Förordning om ändring i förordningen om etableringsinsatser för vissa nyanlända invandrare
    ikraft_datum: 2025-03-01
    anteckningar: "ändr. 5, 15 §§"
  - beteckning: "2025:311"
    rubrik: Förordning om ändring i förordningen om etableringsinsatser för vissa nyanlända invandrare
    ikraft_datum: 2026-01-01
    anteckningar: ändr. 15 §; ny 15 a §
---
<article selex:utfardad_datum="2017-06-29" selex:ikraft_datum="2018-01-01">

# Förordning om etableringsinsatser för vissa nyanlända invandrare

<section id="1" class="paragraf">

### 1 §

Denna förordning innehåller bestämmelser om det arbetsmarknadspolitiska programmet etableringsinsatser för vissa nyanlända invandrare (etableringsprogrammet).

</section>
<section id="2" class="paragraf">

### 2 §

Syftet med etableringsprogrammet är att underlätta och påskynda vissa nyanländas etablering i arbets- och samhällslivet.

</section>
<section id="anvisning-till-etableringsprog">

## Anvisning till etableringsprogrammet

<section id="3" class="paragraf">

### 3 §

Frågor om anvisning till etableringsprogrammet prövas av Arbetsförmedlingen.

</section>
<section id="4" class="paragraf">

### 4 §

En anvisning till etableringsprogrammet innebär att den som anvisas erbjuds att ta del av programmet.

</section>
<section id="5" class="paragraf">

### 5 §

En anvisning till etableringsprogrammet får göras för en person som omfattas av lagen ([2017:584](https://selex.se/eli/sfs/2017/584)) om ansvar för etableringsinsatser för vissa nyanlända invandrare och som är anmäld som arbetssökande hos Arbetsförmedlingen.

En anvisning till programmet ska dock inte göras för en nyanländ som

1. har ett förvärvsarbete på heltid,

2. går i gymnasieskola eller anpassad gymnasieskola,

3. vårdar barn på heltid med föräldrapenning enligt [12 kap. socialförsäkringsbalken](https://selex.se/eli/sfs/2010/110),

4. får hel sjukpenning enligt socialförsäkringsbalken, eller

5. bor på ett asylboende hos Migrationsverket. Förordning ([2025:68](https://selex.se/eli/sfs/2025/68)).

</section>
<section id="6" class="paragraf">

### 6 §

Så snart en nyanländ uppfyller förutsättningarna för en anvisning, ska Arbetsförmedlingen pröva om en sådan anvisning ska göras.

Arbetsförmedlingen får anvisa den nyanlände till etableringsprogrammet efter en arbetsmarknadspolitisk bedömning enligt [9 §](#9) förordningen ([2000:628](https://selex.se/eli/sfs/2000/628)) om den arbetsmarknadspolitiska verksamheten.

</section>

</section>
<section id="anvisningens-omfattning">

## Anvisningens omfattning

<section id="7" class="paragraf">

### 7 §

En anvisning till etableringsprogrammet ska avse verksamhet på heltid.

</section>
<section id="8" class="paragraf">

### 8 §

En anvisning får dock avse verksamhet på deltid, om den nyanländes arbetsutbud understiger det arbetsutbud som motsvarar verksamhet på heltid och detta beror på

1. sjukdom eller funktionsnedsättning som medför nedsatt arbetsförmåga,

2. vård av barn med föräldrapenning enligt [12 kap. socialförsäkringsbalken](https://selex.se/eli/sfs/2010/110),

3. att den nyanländes barn ännu inte har erbjudits förskola eller pedagogisk omsorg som erbjuds i stället för förskola enligt skollagen ([2010:800](https://selex.se/eli/sfs/2010/800)), eller

4. annat hinder som har anmälts till och godtagits av Arbetsförmedlingen.

Anvisningen ska göras för den tid som motsvarar arbetsutbudet.

En anvisning får även göras på deltid i en omfattning som understiger den nyanländes arbetsutbud om han eller hon samtidigt har ett förvärvsarbete med eller utan subvention, om arbetstiden och tiden i programmet sammanlagt motsvarar hans eller hennes arbetsutbud.

</section>
<section id="9" class="paragraf">

### 9 §

För en nyanländ som har ett nedsatt arbetsutbud på grund av sjukdom eller funktionsnedsättning som medför nedsatt arbetsförmåga ska en anvisning göras på heltid, trots att den nyanlände har ett lägre arbetsutbud. Detta gäller dock endast under förutsättning att han eller hon inte kan få sjukpenning enligt socialförsäkringsbalken med anledning av sjukdomen eller funktionsnedsättningen samtidigt som han eller hon är inskriven i programmet och får etableringsersättning.

För en nyanländ som avses i första stycket och samtidigt har ett nedsatt arbetsutbud på grund av något av de skäl som anges i [8 §](#8) första stycket 2–4, ska anvisningen avse verksamhet i sådan omfattning att den sammanlagda tiden motsvarar verksamhet på heltid.

</section>
<section id="10" class="paragraf">

### 10 §

Om en anvisning avser verksamhet på deltid ska skälen för beslutet anges i beslutet. Vidare ska de uppgifter som ligger till grund för beslutet dokumenteras hos Arbetsförmedlingen.

</section>

</section>
<section id="etableringsprogrammets-innehål">

## Etableringsprogrammets innehåll

<section id="11" class="paragraf">

### 11 §

En nyanländ ska under den första tiden i etableringsprogrammet delta i kartläggning och medverka till upprättandet av en individuell handlingsplan.

Kartläggningen ska avse utbildningsbakgrund, tidigare arbetslivserfarenhet, behov av utbildning och andra insatser, förmåga och förutsättningar att delta i insatser inom programmet och andra förhållanden som är av betydelse för den nyanländes etablering i arbets- och samhällslivet. Vid kartläggningen ska kartläggning som Arbetsförmedlingen har gjort före anvisningen till etableringsprogrammet beaktas. Förordning ([2023:553](https://selex.se/eli/sfs/2023/553)).

</section>
<section id="12" class="paragraf">

### 12 §

En nyanländ ska inom ramen för etableringsprogrammet ta del av kommunal vuxenutbildning i svenska för invandrare (sfi) eller motsvarande utbildning vid folkhögskola enligt [24 kap. skollagen](https://selex.se/eli/sfs/1985/1100) ([2010:800](https://selex.se/eli/sfs/2010/800)) och samhällsorientering enligt lagen ([2013:156](https://selex.se/eli/sfs/2013/156)) om samhällsorientering så snart som möjligt efter det att en individuell handlingsplan har upprättats.

Vad som sägs i första stycket gäller dock inte om Arbetsförmedlingen bedömer att det är arbetsmarknadspolitiskt motiverat att den nyanlände i stället deltar i andra insatser inom etableringsprogrammet.

</section>
<section id="13" class="paragraf">

### 13 §

En nyanländ får inom ramen för etableringsprogrammet, efter det att en individuell handlingsplan har upprättats och om det bedöms arbetsmarknadspolitiskt motiverat, även ta del av

1. sådana insatser som följer av [5 §](#5) förordningen ([2000:628](https://selex.se/eli/sfs/2000/628)) om den arbetsmarknadspolitiska verksamheten som den nyanlände uppfyller förutsättningarna för, med undantag för åldersgränser,

2. utbildning inom kommunal vuxenutbildning på grundläggande eller gymnasial nivå, kommunal vuxenutbildning som anpassad utbildning eller motsvarande utbildning inom folkhögskolan,

3. eftergymnasial utbildning,

4. jobbsökaraktiviteter,

5. arbetsträning,

6. förstärkt arbetsträning,

7. bristyrkesutbildning, och

8. andra insatser som kan påskynda den nyanländes etablering i arbets-och samhällslivet.

En nyanländ får dock inte inom ramen för etableringsprogrammet delta i program enligt förordningen ([2007:414](https://selex.se/eli/sfs/2007/414)) om jobb- och utvecklingsgarantin eller förordningen ([2007:813](https://selex.se/eli/sfs/2007/813)) om jobbgaranti för ungdomar.

En nyanländ får inte heller inom ramen för programmet ha ett förvärvsarbete med subvention enligt förordningen ([2018:42](https://selex.se/eli/sfs/2018/42)) om särskilt anställningsstöd, förordningen ([2017:462](https://selex.se/eli/sfs/2017/462)) om särskilda insatser för personer med funktionsnedsättning som medför nedsatt arbetsförmåga eller förordningen ([2018:43](https://selex.se/eli/sfs/2018/43)) om stöd för nystartsjobb. Förordning ([2024:1320](https://selex.se/eli/sfs/2024/1320)).

</section>
<section id="13a" class="paragraf">

### 13 a §

Med arbetsträning enligt [13 §](#13) första stycket 5 avses att den nyanlände får arbetsträna på en arbetsplats. Arbetsträning får anordnas av den som Arbetsförmedlingen ingår överenskommelse med.

Den som anordnar arbetsträning ska ha åtagit sig att ansvara för att den nyanlände får handledning av en utsedd handledare.

Arbetsträning får pågå under längst sex månader. Förordning ([2022:1353](https://selex.se/eli/sfs/2022/1353)).

</section>
<section id="13b" class="paragraf">

### 13 b §

Med förstärkt arbetsträning enligt [13 §](#13) första stycket 6 avses att den nyanlände erbjuds en arbetsplats för utredning av arbetsförmåga eller för arbetsträning. Förstärkt arbetsträning får anordnas av den som Arbetsförmedlingen ingår överenskommelse med. Arbetsgivaren har inget inflytande över vilken person som erbjuds arbetsplatsen.

Den som anordnar förstärkt arbetsträning ska ha åtagit sig att ansvara för att den nyanlände får handledning av en utsedd handledare.

Förstärkt arbetsträning får pågå under längst tolv månader. Förordning ([2022:1353](https://selex.se/eli/sfs/2022/1353)).

</section>
<section id="13c" class="paragraf">

### 13 c §

Inför varje period av arbetsträning eller förstärkt arbetsträning ska Arbetsförmedlingen pröva om insatsen är den mest lämpliga för att uppnå syftet med programmet. Förordning ([2017:1172](https://selex.se/eli/sfs/2017/1172)).

</section>
<section id="13d" class="paragraf">

### 13 d §

Med bristyrkesutbildning enligt [13 §](#13) första stycket 7 avses sådan yrkesinriktad utbildning på folkhögskola under längst 24 månader, som syftar till att underlätta för den nyanlände att få eller behålla ett arbete och som motverkar brist på arbetskraft inom ett visst yrke på arbetsmarknaden. Förordning ([2017:1172](https://selex.se/eli/sfs/2017/1172)).

</section>
<section id="13e" class="paragraf" selex:status="upphavd" selex:upphavd="true">

### 13 e §

Har upphävts genom förordning ([2024:1320](https://selex.se/eli/sfs/2024/1320)).

</section>
<section id="14" class="paragraf">

### 14 §

En nyanländ som har kort utbildning och som därför inte bedöms kunna matchas mot arbete under tiden i etableringsprogrammet ska inom ramen för programmet i huvudsak ta del av sfi eller motsvarande utbildning vid folkhögskola enligt [24 kap. skollagen](https://selex.se/eli/sfs/1985/1100) ([2010:800](https://selex.se/eli/sfs/2010/800)), samhällsorientering enligt lagen ([2013:156](https://selex.se/eli/sfs/2013/156)) om samhällsorientering och utbildning enligt [13 §](#13) första stycket 2.

</section>

</section>
<section id="tid-med-etableringsinsatser">

## Tid med etableringsinsatser

<section id="15" class="paragraf">

### 15 §

Utöver deltagande i kartläggning och medverkan till upprättandet av en individuell handlingsplan enligt [11 §](#11), får insatserna i programmet omfatta motsvarande 24 månader på heltid.

Den nyanlände får ta del av insatser som längst till och med 36 månader från det att han eller hon första gången folkbokfördes i en kommun. För en nyanländ som folkbokförs i en kommun första gången medan han eller hon bor på ett asylboende hos Migrationsverket, ska denna tid i stället räknas från det att han eller hon först togs emot i en kommun. Förordning ([2025:311](https://selex.se/eli/sfs/2025/311)).

</section>
<section id="15a" class="paragraf">

### 15 a §

Vid beräkningen av tiden med insatser enligt [15 §](#15) andra stycket ska det bortses från

1. tid i programmet före det att en individuell handlingsplan har upprättats, och

2. tid då den nyanlände har fått föräldrapenning enligt [12 kap. socialförsäkringsbalken](https://selex.se/eli/sfs/2010/110) på heltid för att ha vårdat barn som inte har fyllt ett år.

Tid som det ska bortses från enligt första stycket 2 får sammanlagt vara längst 24 månader. Förordning ([2025:311](https://selex.se/eli/sfs/2025/311)).

</section>
<section id="16" class="paragraf">

### 16 §

En nyanländ får under tiden i etableringsprogrammet vara frånvarande på grund av särskilda familjeskäl under sammanlagt 20 dagar som det annars skulle ha lämnats etableringsersättning för, om frånvaron har godkänts av Arbetsförmedlingen.

</section>
<section id="16a" class="paragraf" selex:status="upphavd" selex:upphavd="true">

### 16 a §

Har upphävts genom förordning ([2024:1320](https://selex.se/eli/sfs/2024/1320)).

</section>

</section>
<section id="utskrivning">

## Utskrivning

<section id="17" class="paragraf">

### 17 §

En nyanländ som har anvisats till etableringsprogrammet får ta del av insatserna i programmet till dess att han eller hon

1. påbörjar ett förvärvsarbete på heltid med eller utan subvention,

2. påbörjar en utbildning på heltid som inte berättigar till etableringsersättning,

3. påbörjar en frånvaroperiod med föräldrapenning enligt [12 kap. socialförsäkringsbalken](https://selex.se/eli/sfs/2010/110) på heltid,

4. påbörjar en period med sjukfrånvaro på heltid,

5. inte längre kan delta i programmet på grund av ett annat hinder som har anmälts till och godtagits av Arbetsförmedlingen, eller

6. bedöms helt sakna förmåga att delta i insatser inom programmet.

</section>
<section id="18" class="paragraf">

### 18 §

En nyanländ som inte längre får ta del av insatserna i etableringsprogrammet enligt [17 §](#17) ska skrivas ut ur programmet.

Vid sådan frånvaro enligt [17 §](#17) 1–3, 5 eller 6 som kan antas vara kortvarig, får Arbetsförmedlingen avvakta med utskrivning till dess att frånvaron har varat mer än 30 kalenderdagar i följd. Vid frånvaro enligt [17 §](#17) 4 ska utskrivning ske först när frånvaron har varat mer än 30 kalenderdagar i följd.

Ärenden om utskrivning ska handläggas skyndsamt.

</section>
<section id="19" class="paragraf">

### 19 §

Vid frånvaro enligt [17 §](#17) 4 ska Arbetsförmedlingen inom 30 kalenderdagar från första sjukdagen undersöka om en utskrivning enligt [18 §](#18) första stycket kan undvikas genom att insatserna i etableringsprogrammet anpassas så att den enskilde åter kan delta i programmet.

</section>

</section>
<section id="återinträde">

## Återinträde

<section id="20" class="paragraf">

### 20 §

En nyanländ som har skrivits ut från etableringsprogrammet på grund av att han eller hon inte längre får ta del av insatserna i programmet enligt [17 §](#17) har möjlighet att återinträda i programmet.

Återinträde enligt första stycket ska anses ske dagen efter den ersättningsdag då den nyanlände lämnade programmet.

</section>

</section>
<section id="återkallelse-och-ny-anvisning">

## Återkallelse och ny anvisning

<section id="21" class="paragraf">

### 21 §

Arbetsförmedlingen ska återkalla en anvisning till etableringsprogrammet om

1. den nyanlände missköter sig eller stör verksamheten,

2. den nyanlände inte längre omfattas av lagen ([2017:584](https://selex.se/eli/sfs/2017/584)) om ansvar för etableringsinsatser för vissa nyanlända invandrare, eller

3. det i övrigt finns särskilda skäl för återkallelse.

Ett beslut om återkallelse gäller omedelbart.

</section>
<section id="22" class="paragraf">

### 22 §

Om en anvisning har återkallats enligt [21 §](#21) första stycket 1 eller 3 får den nyanlände på nytt anvisas till etableringsprogrammet, under förutsättning att han eller hon

1. har anmält sig som arbetssökande hos Arbetsförmedlingen inom 60 dagar efter återkallelsen, och

2. efter återkallelsen har varit inskriven som arbetssökande hos Arbetsförmedlingen under 45 dagar som det skulle ha lämnats etableringsersättning för om inte återkallelsen gjorts.

Vid tillämpning av första stycket 2 ska dagar då den nyanlände har utfört förvärvsarbete räknas in i de 45 dagarna.

En nyanländ som på nytt anvisas till etableringsprogrammet träder in i programmet dagen efter den ersättningsdag då han eller hon lämnade det.

</section>

</section>
<section id="ersättning-till-den-nyanlände">

## Ersättning till den nyanlände

<section id="23" class="paragraf">

### 23 §

I förordningen ([2017:819](https://selex.se/eli/sfs/2017/819)) om ersättning till deltagare i arbetsmarknadspolitiska insatser finns bestämmelser om att den som deltar i etableringsprogrammet kan få ersättning.

</section>

</section>
<section id="ekonomiskt-stöd-till-anordnare">

## Ekonomiskt stöd till anordnare

<section id="23a" class="paragraf">

### 23 a §

Ekonomiskt stöd får lämnas till den som anordnar arbetsträning eller förstärkt arbetsträning enligt 13 a och [13 b §](#13b)§. Arbetsförmedlingen beslutar om och betalar ut stödet.

När ekonomiskt stöd lämnas till privata arbetsgivare eller offentliga arbetsgivare vid drift av affärsverksamhet, ska Arbetsförmedlingen säkerställa att inte vissa företag eller viss produktion gynnas på det sätt som framgår av artikel 107.1 i fördraget om Europeiska unionens funktionssätt. Förordning ([2024:1320](https://selex.se/eli/sfs/2024/1320)).

</section>
<section id="23b" class="paragraf">

### 23 b §

Stöden betalas ut månadsvis i efterskott eller på det sätt som Arbetsförmedlingen beslutar. Belopp som understiger femtio kronor betalas inte ut.

Om ett stöd kan betalas ut till en anordnare först sedan anordnaren lämnat underlag för beräkningen av stödbeloppet, ska anordnaren lämna sådant underlag till Arbetsförmedlingen inom 180 dagar efter den period som stödet avser. Lämnas inte underlaget inom denna tid, förlorar anordnaren rätten till det stödbeloppet. Om det finns särskilda skäl, får Arbetsförmedlingen besluta om undantag från den fristen. Arbetsförmedlingen ska i sådant fall ange vad de särskilda skälen består i och dokumentera den information som ligger till grund för beslutet. Förordning ([2017:1172](https://selex.se/eli/sfs/2017/1172)).

</section>
<section id="23c" class="paragraf">

### 23 c §

Arbetsförmedlingen ska se till att stöd enligt denna förordning används på föreskrivet sätt. Förordning ([2017:1172](https://selex.se/eli/sfs/2017/1172)).

</section>

</section>
<section id="återbetalning-och-återkrav">

## Återbetalning och återkrav

<section id="23d" class="paragraf">

### 23 d §

En mottagare av ekonomiskt stöd enligt denna förordning är återbetalningsskyldig om han eller hon genom att lämna oriktiga uppgifter eller på något annat sätt har förorsakat att stöd har lämnats på felaktig grund eller med ett för högt belopp.

Om stöd i annat fall har lämnats på felaktig grund eller med ett för högt belopp, är mottagaren återbetalningsskyldig endast om han eller hon insett eller skäligen borde ha insett felet. Förordning ([2017:1172](https://selex.se/eli/sfs/2017/1172)).

</section>
<section id="23e" class="paragraf">

### 23 e §

Om en mottagare av ekonomiskt stöd är återbetalningsskyldig enligt [23 d §](#23d), ska Arbetsförmedlingen besluta att återkräva det felaktigt utbetalda beloppet. Förordning ([2017:1172](https://selex.se/eli/sfs/2017/1172)).

</section>
<section id="23f" class="paragraf">

### 23 f §

Vid återkrav enligt [23 e §](#23e) får Arbetsförmedlingen bevilja anstånd med betalningen eller träffa avtal med den återbetalningsskyldige om en avbetalningsplan. Arbetsförmedlingen ska i sådana fall ta ut ränta på det obetalda beloppet.

Ränta ska tas ut från den dag då anståndet beviljades eller avtalet om avbetalningsplan träffades, dock inte för tid innan det återkrävda beloppet har förfallit till betalning.

Ränta ska tas ut efter en räntesats som vid varje tidpunkt överstiger statens utlåningsränta med två procentenheter. Förordning ([2017:1172](https://selex.se/eli/sfs/2017/1172)).

</section>
<section id="23g" class="paragraf">

### 23 g §

Om ett belopp som har återkrävts med stöd av [23 d §](#23d) inte betalas i rätt tid, ska dröjsmålsränta enligt räntelagen ([1975:635](https://selex.se/eli/sfs/1975/635)) tas ut på beloppet. Detsamma gäller när den återbetalningsskyldige beviljats anstånd med betalningen eller träffat ett avtal om en avbetalningsplan enligt [23 f §](#23f) och betalning inte sker inom den tid som följer av beslutet om anstånd eller avtalet. Förordning ([2017:1172](https://selex.se/eli/sfs/2017/1172)).

</section>
<section id="23h" class="paragraf">

### 23 h §

Om det med hänsyn till den återbetalningsskyldiges personliga eller ekonomiska förhållanden eller andra omständigheter finns särskilda skäl för det, får Arbetsförmedlingen helt eller delvis efterge ett krav på återbetalning enligt [23 e §](#23e) eller ett krav på ränta enligt 23 f eller [23 g §](#23g). Myndigheten ska i sådant fall i beslutet ange vilka de särskilda skälen är och dokumentera den information som ligger till grund för beslutet. Förordning ([2017:1172](https://selex.se/eli/sfs/2017/1172)).

</section>
<section id="23i" class="paragraf">

### 23 i §

Vid återkrav enligt [23 e §](#23e) får Arbetsförmedlingen, vid en senare utbetalning av stöd till den återbetalningsskyldige, besluta att dra av ett skäligt belopp i avräkning på vad som har betalats ut för mycket. Detsamma gäller skyldighet att betala ränta enligt 23 f eller [23 g §](#23g). Förordning ([2017:1172](https://selex.se/eli/sfs/2017/1172)).

</section>

</section>
<section id="anmälningsskyldighet">

## Anmälningsskyldighet

<section id="24" class="paragraf">

### 24 §

En nyanländ är skyldig att till Arbetsförmedlingen anmäla ändrade förhållanden och lämna andra uppgifter som kan antas påverka deltagandet i etableringsprogrammet.

</section>

</section>
<section id="uppgiftsskyldighet">

## Uppgiftsskyldighet

<section id="25" class="paragraf">

### 25 §

Migrationsverket ska till Arbetsförmedlingen lämna de uppgifter som har betydelse för ett ärende om etableringsinsatser enligt denna förordning.

</section>
<section id="26" class="paragraf">

### 26 §

Arbetsförmedlingen ska till Migrationsverket lämna de uppgifter som har betydelse för ett ärende hos Migrationsverket om bistånd enligt lagen ([1994:137](https://selex.se/eli/sfs/1994/137)) om mottagande av asylsökande m.fl.

</section>
<section id="27" class="paragraf">

### 27 §

Arbetsförmedlingen ska till Inspektionen för arbetslöshetsförsäkringen lämna de uppgifter som har betydelse för inspektionens granskning av handläggningen av och rutinerna för handläggning av ärenden hos Arbetsförmedlingen om återkallelse av anvisningar till programmet.

</section>

</section>
<section id="omprövning-och-överklagande">

## Omprövning och överklagande

<section id="28" class="paragraf">

### 28 §

Arbetsförmedlingens beslut enligt denna förordning ska omprövas hos myndighetens centrala enhet för omprövning, om det begärs av den som beslutet gäller. Vid omprövningen får beslutet inte ändras till den enskildes nackdel.

En begäran om omprövning ska vara skriftlig. Begäran ska ges in till Arbetsförmedlingen och ska ha kommit in dit inom tre veckor från den dag då den som begär omprövning fick del av beslutet.

</section>
<section id="29" class="paragraf">

### 29 §

I [40 §](#40) förvaltningslagen ([2017:900](https://selex.se/eli/sfs/2017/900)) finns bestämmelser om överklagande till allmän förvaltningsdomstol. Andra beslut än beslut enligt [28 §](#28) om omprövning av beslut enligt 18, 20, 21 och [23 i §](#23i)§ får dock inte överklagas.

Om ett beslut överklagas innan det har omprövats ska överklagandet anses som en begäran om omprövning. Förordning ([2018:923](https://selex.se/eli/sfs/2018/923)).

</section>

</section>
<section id="bemyndigande">

## Bemyndigande

<section id="30" class="paragraf">

### 30 §

Arbetsförmedlingen får meddela föreskrifter om verkställigheten av denna förordning. Förordning ([2024:1320](https://selex.se/eli/sfs/2024/1320)).


</section>

</section>
<section id="övergångsbestämmelser" selex:status="upphavd" selex:upphavd="true">

## Övergångsbestämmelser

[2017:820](https://selex.se/eli/sfs/2017/820)

1. Denna förordning träder i kraft den 1 januari 2018.

2. Genom förordningen upphävs förordningen ([2010:409](https://selex.se/eli/sfs/2010/409)) om etableringssamtal och etableringsinsatser för vissa nyanlända invandrare.

3. Den upphävda förordningen gäller fortfarande för en nyanländ som vid ikraftträdandet har en etableringsplan enligt den upphävda lagen ([2010:197](https://selex.se/eli/sfs/2010/197)) om etableringsinsatser för vissa nyanlända invandrare, så länge den planen gäller.

4. För en nyanländ som har haft en etableringsplan enligt den upphävda lagen om etableringsinsatser för vissa nyanlända invandrare, ska tidsperioden från och med att en etableringsplan först upprättades till och med anvisningen till etableringsprogrammet avräknas från den tid som den nyanlände får ta del av insatser inom etableringsprogrammet enligt [15 §](#15). Vid avräkningen ska bortses från tid då han eller hon i enlighet med [6 §](#6) i den upphävda förordningen om etableringssamtal och etableringsinsatser för vissa nyanlända invandrare eller [8 §](#8) andra stycket i den upphävda lagen om etableringsinsatser för vissa nyanlända invandrare har varit förhindrad att delta i aktiviteter enligt en etableringsplan på grund av styrkt sjukdom eller vård av barn med föräldrapenning enligt [12 kap. socialförsäkringsbalken](https://selex.se/eli/sfs/2010/110). Den nyanlände får ta del av insatser under en period om 36 månader från tidpunkten då en etableringsplan först upprättades.

[2024:1320](https://selex.se/eli/sfs/2024/1320)

1. Denna förordning träder i kraft den 1 februari 2025.

2. Äldre föreskrifter gäller fortfarande för insatser som har beslutats före ikraftträdandet.

[2025:311](https://selex.se/eli/sfs/2025/311)

1. Denna förordning träder i kraft den 1 januari 2026.

2. Äldre bestämmelser gäller fortfarande för den som före ikraftträdandet har folkbokförts eller tagits emot i en kommun enligt [15 §](#15) andra stycket.

</section>

</article>