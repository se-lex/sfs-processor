---
beteckning: "2000:193"
rubrik: Lag om Sjätte AP-fonden
departement: Finansdepartementet
utfardad_datum: 2000-04-13
ikraft_datum: 2000-05-01
publicerad_datum: 2026-01-02
forarbeten: - "PROP 1999/2000:46"
  - "BET 1999/2000:FiU19"
  - "RSKR 1999/2000:181"
pdf_url: https://rkrattsdb.gov.se/SFSdoc/00/000193.pdf
andringsforfattningar:
  - beteckning: "2004:439"
    rubrik: Lag om ändring i lagen om Sjätte AP-fonden
    ikraft_datum: 2004-07-01
    anteckningar: ändr. 3 kap 5 §
  - beteckning: "2007:709"
    rubrik: Lag om ändring i lagen om Sjätte AP-fonden
    ikraft_datum: 2007-11-01
    anteckningar: upph. 3 kap 3 §; ändr. 3 kap 2 §
  - beteckning: "2007:556"
    rubrik: Lag om ändring i lagen om Sjätte AP-fonden
    ikraft_datum: 2007-11-01
    anteckningar: "ändr. 3 kap 5, 6 §§"
  - beteckning: "2022:787"
    rubrik: Lag om ändring i lagen om Sjätte AP-fonden
    ikraft_datum: 2022-07-01
    anteckningar: "ändr. 3 kap. 1 §, 4 kap. 3 §; nya 3 kap. 1 a, 1 b, 1 c, 1 d §§, rubr. närmast före 3 kap. 1 d §"
  - beteckning: "2022:1548"
    rubrik: Lag om ändring i lagen om Sjätte AP-fonden
    ikraft_datum: 2023-01-01
    anteckningar: ändr. 3 kap. 1 d §
  - beteckning: "2025:378"
    rubrik: Lag om upphävande av lagen om Sjätte AP-fonden
    ikraft_datum: 2026-01-01
    anteckningar: upph.
  - beteckning: "2000:194"
    anteckningar: ikrafttr.
---
<article selex:utfardad_datum="2000-04-13" selex:ikraft_datum="2000-05-01" selex:upphor_datum="2026-01-01" selex:upphavd="true">

# Lag om Sjätte AP-fonden

<section id="kap1" class="kapitel">

## 1 kap. Inledande bestämmelser

<section id="kap1.förvaltade-medel">

### Förvaltade medel

<section id="kap1.1" class="paragraf">

#### 1 §

I denna lag finns bestämmelser om den statliga myndigheten Sjätte AP-fonden.

Sjätte AP-fonden förvaltar de medel som den mottagit enligt punkterna 2 och 3 i övergångsbestämmelserna till lagen ([1996:697](https://selex.se/eli/sfs/1996/697)) om ändring i lagen ([1983:1092](https://selex.se/eli/sfs/1983/1092)) med reglemente för Allmänna pensionsfonden.

Sjätte AP-fonden förvaltar också avkastningen av de medel som fonden förvaltar.

</section>

</section>
<section id="kap1.kostnader-för-verksamheten">

### Kostnader för verksamheten

<section id="kap1.2" class="paragraf">

#### 2 §

Sjätte AP-fonden skall med de medel som den förvaltar betala kostnaderna för sin verksamhet och för revision av sin förvaltning.

</section>

</section>

</section>
<section id="kap2" class="kapitel">

## 2 kap. Fondens ledning

<section id="kap2.styrelsen">

### Styrelsen

<section id="kap2.1" class="paragraf">

#### 1 §

För Sjätte AP-fonden skall det finnas en styrelse. Styrelsen skall bestå av fem ledamöter, som förordnas av regeringen. Av ledamöterna utses en till ordförande och en till vice ordförande.

Ledamöterna skall vara bosatta i Sverige och får inte vara underåriga, i konkurs, ha näringsförbud eller ha förvaltare enligt [11 kap. 7 § föräldrabalken](https://selex.se/eli/sfs/1949/381#kap11.7).

</section>

</section>
<section id="kap2.mandattid">

### Mandattid

<section id="kap2.2" class="paragraf">

#### 2 §

En styrelseledamot utses för tiden till dess balansräkning har fastställts under tredje året efter det då ledamoten utsågs.

Regeringen får entlediga en ledamot i förtid.

Om en ledamot entledigas eller om hans uppdrag av annat skäl upphör i förtid, skall en ny ledamot utses enligt [1 §](#kap2.1) för den återstående tiden.

</section>

</section>
<section id="kap2.sammanträden-och-beslut">

### Sammanträden och beslut

<section id="kap2.3" class="paragraf">

#### 3 §

Fondens styrelse sammanträder på kallelse av ordföranden. Styrelsen skall också kallas samman om en ledamot begär det.

Styrelsen är beslutför om fler än hälften av antalet ledamöter är närva-rande. Ett ärende får dock inte tas upp till behandling om inte såvitt möjligt samtliga ledamöter har fått tillfälle att delta i ärendets behandling.

Som styrelsens beslut gäller den mening som de flesta förenar sig om. Vid lika röstetal har ordföranden utslagsröst.

Vid styrelsesammanträden skall protokoll föras. Om någon ledamot i samband med beslutet anmäler skiljaktig mening, skall denna antecknas i protokollet.

</section>

</section>
<section id="kap2.jäv">

### Jäv

<section id="kap2.4" class="paragraf">

#### 4 §

En styrelseledamot får inte handlägga en fråga om

1. avtal mellan styrelseledamoten och fonden, eller

2. avtal mellan fonden och tredje man, om styrelseledamoten i frågan har ett väsentligt intresse som kan strida mot fondens.

Med avtal jämställs rättegång och annan talan.

</section>

</section>
<section id="kap2.uppdrag-att-handla-på-styrelse">

### Uppdrag att handla på styrelsens vägnar

<section id="kap2.5" class="paragraf">

#### 5 §

Fondens styrelse får uppdra åt enskilda ledamöter eller tjänstemän hos fonden att var för sig eller två eller flera i förening avgöra ärenden som annars ankommer på styrelsens egen prövning. Styrelsen skall meddela föreskrifter om den befogenhet som ett sådant uppdrag medför. Om uppdraget avser beviljande av lån, skall grunderna för långivningen fastställas.

Uppdrag enligt första stycket får när som helst återkallas eller inskränkas. Utan hinder av sådant uppdrag får styrelsen själv avgöra ärenden av varje slag.

Ersättning m.m.

</section>
<section id="kap2.6" class="paragraf">

#### 6 §

Fonden får anställa den personal som behövs samt bestämma deras löner och övriga anställningsvillkor.

</section>
<section id="kap2.7" class="paragraf">

#### 7 §

Regeringen bestämmer arvoden och andra ersättningar till ledamöterna i fondens styrelse.

</section>

</section>

</section>
<section id="kap3" class="kapitel">

## 3 kap. Medelsförvaltningen

<section id="kap3.mål-för-placeringsverksamheten">

### Mål för placeringsverksamheten

<section id="kap3.1" class="paragraf">

#### 1 §

Sjätte AP-fonden ska, inom ramen för vad som är till nytta för försäkringen för inkomstgrundad ålderspension, förvalta anförtrodda medel genom placeringar på riskkapitalmarknaden.

Fondmedlen ska placeras så att kraven på långsiktigt hög avkastning och tillfredsställande riskspridning tillgodoses. Lag ([2022:787](https://selex.se/eli/sfs/2022/787)).

</section>
<section id="kap3.1a" class="paragraf">

#### 1 a §

Sjätte AP-fonden ska förvalta fondmedlen på ett föredömligt sätt genom ansvarsfulla investeringar och ansvarsfullt ägande. Vid förvaltningen ska särskild vikt fästas vid hur en hållbar utveckling kan främjas utan att det görs avkall på målet i [1 §](#kap3.1). Lag ([2022:787](https://selex.se/eli/sfs/2022/787)).

</section>
<section id="kap3.1b" class="paragraf">

#### 1 b §

Sjätte AP-fonden ska fastställa närmare mål för sin placeringsverksamhet. Lag ([2022:787](https://selex.se/eli/sfs/2022/787)).

</section>
<section id="kap3.1c" class="paragraf">

#### 1 c §

Sjätte AP-fonden ska ha en värdegrund för förvaltningen av fondmedlen och riktlinjer för vilka tillgångar som fondmedel inte bör placeras i. Lag ([2022:787](https://selex.se/eli/sfs/2022/787)).

</section>

</section>
<section id="kap3.samverkan">

### Samverkan

<section id="kap3.1d" class="paragraf">

#### 1 d §

Sjätte AP-fonden ska samverka med Första-Fjärde och Sjunde AP-fonderna när det gäller redovisning av hur målet i [1 a §](#kap3.1a) har uppnåtts. Samverkan ska omfatta åtminstone att fonderna tar fram gemensamma riktlinjer för redovisningen. Lag ([2022:1548](https://selex.se/eli/sfs/2022/1548)).

</section>

</section>
<section id="kap3.placering-av-fondmedel">

### Placering av fondmedel

<section id="kap3.2" class="paragraf">

#### 2 §

Sjätte AP-fonden får placera de medel som styrelsen förvaltar

1. i aktier i svenska och utländska aktiebolag,

2. i sådana konvertibler eller teckningsoptioner som har utfärdats av svenska och utländska aktiebolag,

3. som riskkapital i svenska och utländska ekonomiska föreningar samt

4. i andelar i svenska och utländska kommanditbolag.

Fonden får inte förvärva så många aktier som är upptagna till handel på en reglerad marknad eller en motsvarande marknad utanför Europeiska ekonomiska samarbetsområdet att dessa uppgår till 30 procent eller mer av samtliga aktier i ett aktiebolag eller, om aktierna har olika röstvärde, att röstetalet för aktierna uppgår till 30 procent eller mer av röstetalet för samtliga aktier i bolaget. Detta gäller inte förvärv av aktier i ett svenskt eller utländskt riskkapitalbolag.

Av fondens tillgångar, värderade till marknadsvärdet, får högst tio procent vara utsatt för valutakursrisk.

Fonden får inte vara komplementär i ett kommanditbolag. Lag ([2007:709](https://selex.se/eli/sfs/2007/709)).

</section>
<section id="kap3.3" class="paragraf" selex:status="upphavd" selex:upphavd="true">

#### 3 §

Har upphävts lag ([2007:709](https://selex.se/eli/sfs/2007/709)).

</section>
<section id="kap3.4" class="paragraf">

#### 4 §

Fonden får handla med optioner och terminer eller andra likartade finansiella instrument för att effektivisera förvaltningen av fondens tillgångar eller för att skydda fondens tillgångar mot valutakursförluster eller andra risker.

</section>
<section id="kap3.5" class="paragraf">

#### 5 §

Om det behövs för en tillfredsställande betalningsberedskap eller för att tillgodose kravet på ändamålsenlig förvaltning, får fondmedel placeras hos Riksbanken, en bank eller ett kreditmarknadsföretag. I samma syfte får fondmedel placeras i statsskuldväxlar, skattkammarväxlar, bankcertifikat, företagscertifikat samt andra värdepapper med hög likviditet, avsedda för den allmänna marknaden. Lag ([2007:556](https://selex.se/eli/sfs/2007/556)).

</section>
<section id="kap3.6" class="paragraf">

#### 6 §

Om det är uppenbart att Sjätte AP-fonden annars skulle lida en avsevärd förlust får fonden, i avsikt att skydda en fordran, på offentlig auktion eller på en reglerad marknad eller en motsvarande marknad utanför Europeiska ekonomiska samarbetsområdet köpa in egendom som är utmätt eller pantsatt för fordran eller överta egendom som betalning för fordran. Egendom som förvärvats på detta sätt skall avyttras så snart det är lämpligt och senast då det kan ske utan förlust. Lag ([2007:556](https://selex.se/eli/sfs/2007/556)).

Fast egendom m.m.

</section>
<section id="kap3.7" class="paragraf">

#### 7 §

Fonden får förvärva fast egendom, tomträtt eller bostadsrätt för att skaffa lokaler som behövs för verksamheten eller för att bereda bostad åt någon som är anställd hos fonden.

</section>

</section>
<section id="kap3.krediter">

### Krediter

<section id="kap3.8" class="paragraf">

#### 8 §

För att tillgodose ett tillfälligt penningbehov får Sjätte AP-fonden ta upp kredit hos en kreditinrättning eller hos Första-Fjärde AP-fonderna.

</section>

</section>
<section id="kap3.förvaltningsuppdrag">

### Förvaltningsuppdrag

<section id="kap3.9" class="paragraf">

#### 9 §

Sjätte AP-fonden får uppdra åt värdepappersinstitut eller annan kapitalförvaltare att förvalta vissa fondmedel.

</section>

</section>

</section>
<section id="kap4" class="kapitel">

## 4 kap. Redovisning och revision m.m.

<section id="kap4.räkenskapsår">

### Räkenskapsår

<section id="kap4.1" class="paragraf">

#### 1 §

Fondens räkenskapsår är kalenderår.

</section>

</section>
<section id="kap4.årsredovisning">

### Årsredovisning

<section id="kap4.2" class="paragraf">

#### 2 §

Fonden skall före den 15 februari varje år lämna årsredovisning. Denna består av resultaträkning och balansräkning samt förvaltningsberättelse. Årsredovisningen skall upprättas i enlighet med god redovisningssed.

I årsredovisningen skall placeringstillgångarna marknadsvärderas.

</section>

</section>
<section id="kap4.resultatuppföljning">

### Resultatuppföljning

<section id="kap4.3" class="paragraf">

#### 3 §

Fonden ska samtidigt med att årsredovisning och revisionsberättelse överlämnas till regeringen enligt [8 §](#kap4.8) också överlämna en egen utvärdering av styrelsens förvaltning av fondmedlen (resultatuppföljning) med utgångspunkt i de närmare mål för placeringsverksamheten som fastställts enligt 3 kap. [1 b §](#kap3.1b). Lag ([2022:787](https://selex.se/eli/sfs/2022/787)).

</section>

</section>
<section id="kap4.revisorer">

### Revisorer

<section id="kap4.4" class="paragraf">

#### 4 §

Regeringen skall utse två revisorer att granska Sjätte AP- fondens förvaltning. Minst en av revisorerna skall vara auktoriserad.

En av de auktoriserade revisorer som utses enligt första stycket eller en av de revisorer som regeringen enligt 6 kap. [5 §](#kap6.5) första stycket lagen ([2000:192](https://selex.se/eli/sfs/2000/192)) om allmänna pensionsfonder (AP-fonder) skall utse för Första-Fjärde och Sjunde AP-fonderna skall vara gemensam för Första-Fjärde, Sjätte och Sjunde AP- fonderna.

Den revisor som är gemensam skall samordna revisionen av förvalt-ningen hos Första-Fjärde, Sjätte och Sjunde AP- fonderna.

Revisorerna får vid fullgörandet av sitt uppdrag anlita biträde.

</section>
<section id="kap4.5" class="paragraf">

#### 5 §

Revisorerna förordnas för tiden till dess balansräkning har fastställts nästa gång.

Regeringen får entlediga en revisor i förtid.

Om en revisor entledigas eller om hans uppdrag av annat skäl upphör i förtid, skall för den återstående tiden en ny revisor förordnas i hans ställe.

</section>
<section id="kap4.6" class="paragraf">

#### 6 §

Regeringen bestämmer arvoden och andra ersättningar till revisorerna.

</section>

</section>
<section id="kap4.revisionsberättelse">

### Revisionsberättelse

<section id="kap4.7" class="paragraf">

#### 7 §

För varje kalenderår skall revisorerna lämna en revisionsberättelse, som skall överlämnas till fonden inom fjorton dagar efter det att årsredovisningen har kommit revisorerna till handa.

Revisionsberättelsen skall innehålla en redogörelse för omfattningen och resultatet av revisorernas granskning och inventering av de under fondens förvaltning stående tillgångarna samt uppgift om huruvida det finns någon anmärkning mot årsredovisningen, fondens bokföring eller i övrigt mot fondens förvaltning. Om det finns anledning till anmärkning skall den anges i revisionsberättelsen. Revisorerna får också framställa de erinringar i berättelsen som de anser påkallade.

En revisor som är av skiljaktig mening eller i övrigt finner ett särskilt uttalande påkallat får ange detta i revisionsberättelsen, om han inte lämnar en särskild sådan berättelse.

</section>

</section>
<section id="kap4.fastställelse-av-resultaträkni">

### Fastställelse av resultaträkning och balansräkning

<section id="kap4.8" class="paragraf">

#### 8 §

Sedan revisionsberättelsen har kommit fonden till handa, skall styrelsen genast överlämna årsredovisningen och revisionsberättelsen till regeringen, som senast den 1 juni samma år skall fastställa resultaträkningen och balansräkningen.

</section>

</section>

</section>
<section id="kap5" class="kapitel">

## 5 kap. Övriga bestämmelser

<section id="kap5.regeringens-sammanställning-oc">

### Regeringens sammanställning och utvärdering

<section id="kap5.1" class="paragraf">

#### 1 §

Bestämmelserna i 7 kap. [1 §](#kap7.1) lagen ([2000:192](https://selex.se/eli/sfs/2000/192)) om allmänna pensions-fonder (AP-fonder) om sammanställning av årsredovisningar och utvärdering av förvaltningen av fondmedlen skall tillämpas även på Sjätte AP-fondens årsredovisning och förvaltning.

</section>

</section>
<section id="kap5.anmälningsskyldighet">

### Anmälningsskyldighet

<section id="kap5.2" class="paragraf">

#### 2 §

Ledamöter i Sjätte AP-fondens styrelse, revisorerna för fonden samt de arbetstagare och uppdragstagare hos fonden som styrelsen i fonden bestämmer skall skriftligen anmäla sitt innehav och ändring i innehavet av finansiella instrument som anges i 1 kap. [1 §](#kap1.1) lagen ([1991:980](https://selex.se/eli/sfs/1991/980)) om handel med finansiella instrument.

Styrelsen bestämmer hur anmälan enligt första stycket skall ske.


</section>

</section>
<section id="kap5.övergångsbestämmelser" selex:status="upphavd" selex:upphavd="true">

### Övergångsbestämmelser

[2000:193](https://selex.se/eli/sfs/2000/193)

Föreskrifter om ikraftträdande av denna lag meddelas i lagen ([2000:194](https://selex.se/eli/sfs/2000/194)) om införande av ny lagstiftning för allmänna pensionsfonder.

[2025:378](https://selex.se/eli/sfs/2025/378)

1. Denna lag träder i kraft den 1 januari 2026.

2. Sjätte AP-fonden ska upphöra med sin verksamhet vid utgången av december 2025. Tillgångar och förpliktelser ska vid den tidpunkten föras över till Andra AP-fonden.

3. Regeringen får besluta att vissa av tillgångarna hos Sjätte AP-fonden ska förvaltas avskilt från övriga tillgångar. Sådana tillgångar ska förvaltas av Andra AP-fonden. Tillgångar och medel som inflyter från tillgångar som förvaltas avskilt ska, efter avdrag för kostnaderna för förvaltningen, föras över till Andra AP-fonden. Andra AP-fonden ska svara för kostnader hänförliga till Sjätte AP-fonden, om medel som inflyter från de tillgångar som förvaltas avskilt inte räcker för att täcka kostnaderna.

4. För Sjätte AP-fondens verksamhet som rör de tillgångar som enligt punkt 3 ska förvaltas avskilt gäller dock 1 kap. 1 och [2 §](#kap5.2)§, 2 kap. [1 §](#kap2.1) första stycket första meningen och 3-[5 §](#kap5.5)§, 3 kap. [1 §](#kap3.1) första stycket, 1 a, 1 d och [9 §](#kap5.9)§ och 4 och 5 kap. i den upphävda lagen. De uppgifter som ska utföras av styrelsen ska utföras av styrelsen i Andra AP-fonden.

5. Kostnaderna för upphörandet av Sjätte AP-fondens verksamhet och omorganisationen av Andra AP-fonden ska betalas av fonderna. Regeringen får besluta hur kostnaderna ska fördelas mellan fonderna.

</section>

</section>

</article>