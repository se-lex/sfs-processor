---
beteckning: "2021:319"
rubrik: Lag om Transportstyrelsens olycksdatabas
departement: Landsbygds- och infrastrukturdepartementet
utfardad_datum: 2021-04-29
ikraft_datum: 2021-07-01
publicerad_datum: 2026-01-02
forarbeten: - "PROP 2020/21:124"
  - "BET 2020/21:TU11"
  - "RSKR 2020/21:264"
pdf_url: https://svenskforfattningssamling.se/sites/default/files/sfs/2021-04/SFS2021-319.pdf
andringsforfattningar:
  - beteckning: "2025:1083"
    rubrik: Lag om ändring i lagen om Transportstyrelsens olycksdatabas
    ikraft_datum: 2026-01-01
    anteckningar: ändr. 15 §
---
<article selex:utfardad_datum="2021-04-29" selex:ikraft_datum="2021-07-01">

# Lag om Transportstyrelsens olycksdatabas

<section id="lagens-tillämpningsområde">

## Lagens tillämpningsområde

<section id="1" class="paragraf">

### 1 §

Denna lag gäller vid behandling av personuppgifter i Transportstyrelsens databas över olyckor och personskador i trafiken. Lagen gäller även vid behandling av uppgifter i databasen som gäller avlidna personer.

</section>

</section>
<section id="förhållandet-till-annan-regler">

## Förhållandet till annan reglering

<section id="2" class="paragraf">

### /679 av den 27 april 2016 om skydd för fysiska personer med avseende på behandling av personuppgifter och om det fria flödet av sådana uppgifter och om upphävande av direktiv 95/ 2 §

Denna lag kompletterar Europaparlamentets och rådets förordning (EU) 201646/EG (allmän dataskyddsförordning), här benämnd EU:s dataskyddsförordning.

</section>
<section id="3" class="paragraf">

### 3 §

Vid behandling av personuppgifter enligt denna lag gäller lagen ([2018:218](https://selex.se/eli/sfs/2018/218)) med kompletterande bestämmelser till EU:s dataskyddsförordning och föreskrifter som har meddelats i anslutning till den lagen, om inte annat följer av denna lag eller föreskrifter som har meddelats i anslutning till lagen.

</section>

</section>
<section id="uttryck-i-lagen">

## Uttryck i lagen

<section id="4" class="paragraf">

### 4 §

Termer och uttryck i denna lag har samma betydelse som i EU:s dataskyddsförordning, lagen ([2001:559](https://selex.se/eli/sfs/2001/559)) om vägtrafikdefinitioner och förordningen ([2001:651](https://selex.se/eli/sfs/2001/651)) om vägtrafikdefinitioner.

</section>
<section id="5" class="paragraf">

### 5 §

I denna lag avses med en

1. vägtrafikolycka: en plötslig händelse eller serie av händelser som har inträffat helt eller delvis på en väg och involverat ett fordon i rörelse,

2. olycka i trafikmiljö: en plötslig händelse eller serie av händelser som har involverat en trafikant och inträffat

a) helt eller delvis på en väg,

b) helt eller delvis på en gångbana som inte ligger invid en väg,

c) på en buss- eller spårvagnshållplats, eller

d) ombord på en spårvagn,

3. olycka med terrängmotorfordon: en plötslig händelse eller serie av händelser som har involverat ett terrängmotorfordon i rörelse, och

4. olycka med fritidsfartyg: en plötslig händelse eller serie av händelser som har involverat ett sjösatt fritidsfartyg.

</section>

</section>
<section id="personuppgiftsansvar">

## Personuppgiftsansvar

<section id="6" class="paragraf">

### 6 §

Transportstyrelsen är personuppgiftsansvarig för behandlingen av personuppgifter i databasen.

</section>

</section>
<section id="ändamål-med-behandlingen">

## Ändamål med behandlingen

<section id="7" class="paragraf">

### 7 §

Personuppgifter får behandlas i databasen om det är nödvändigt för

1. framställning av statistik inom trafiksäkerhetsområdet,

2. forskning som avser trafiksäkerhet, eller

3. planering, uppföljning, utvärdering eller kvalitetssäkring av trafiksäkerhetsarbete.

Personuppgifter som behandlas enligt första stycket får behandlas även för andra ändamål, under förutsättning att behandlingen inte är oförenlig med det ändamål för vilket uppgifterna samlades in.

</section>

</section>
<section id="innehåll">

## Innehåll

<section id="8" class="paragraf">

### 8 §

Databasen får innehålla uppgifter med anknytning till en sådan olycka som avses i denna lag och om personer som varit involverade i olyckan.

Regeringen kan med stöd av [8 kap. 7 § regeringsformen](https://selex.se/eli/sfs/1974/152#kap8.7) meddela närmare föreskrifter om vilka uppgifter enligt första stycket som får behandlas i databasen.

</section>

</section>
<section id="behandling-av-särskilda-katego">

## Behandling av särskilda kategorier av personuppgifter

<section id="9" class="paragraf">

### 9 §

Uppgifter om hälsa som avser personskador får behandlas i databasen och får användas som sökbegrepp. Inga andra personuppgifter som avses i artikel 9.1 i EU:s dataskyddsförordning (känsliga personuppgifter) får behandlas.

För ändamål som avses i [7 §](#7) andra stycket får uppgifter om hälsa och personuppgifter som avses i artikel 10 i EU:s dataskyddsförordning behandlas endast om det är absolut nödvändigt för syftet med behandlingen.

</section>

</section>
<section id="uppgifter-som-ska-lämnas-till">

## Uppgifter som ska lämnas till databasen

<section id="10" class="paragraf">

### 10 §

Vårdgivare som ger akutsjukvård och vars verksamhet innefattar ortopedi eller kirurgi ska till databasen lämna uppgifter som rör samtliga personer som söker vård eller har avlidit till följd av en olycka i trafikmiljö, en olycka med terrängmotorfordon eller en olycka med fritidsfartyg.

</section>
<section id="11" class="paragraf">

### 11 §

Polismyndigheten ska till databasen lämna uppgifter om en sådan vägtrafikolycka, olycka med terrängmotorfordon eller olycka med fritidsfartyg som myndigheten fått kännedom om och som medfört personskada eller dödsfall.

</section>
<section id="12" class="paragraf">

### 12 §

Kustbevakningen ska till databasen lämna uppgifter om en sådan olycka med fritidsfartyg som myndigheten fått kännedom om och som medfört personskada eller dödsfall.

</section>
<section id="13" class="paragraf">

### 13 §

Regeringen eller den myndighet som regeringen bestämmer kan med stöd av [8 kap. 7 § regeringsformen](https://selex.se/eli/sfs/1974/152#kap8.7) meddela närmare föreskrifter om uppgiftsskyldigheterna enligt 10-[12 §](#12)§.

</section>

</section>
<section id="pseudonymisering-av-personuppg">

## Pseudonymisering av personuppgifter

<section id="14" class="paragraf">

### 14 §

Databasen får endast innehålla pseudonymiserade personuppgifter.

Trots första stycket får Transportstyrelsen i ett enskilt fall vidta åtgärder för att personuppgifter åter ska bli direkt hänförliga till enskilda registrerade, om det är absolut nödvändigt för

1. att säkerställa att uppgifter som myndigheten lämnar som underlag för officiell statistik är riktiga,

2. forskning som avser trafiksäkerhet, eller

3. att Transportstyrelsen ska kunna uppfylla sina skyldigheter som personuppgiftsansvarig.

</section>

</section>
<section id="direktåtkomst">

## Direktåtkomst

<section id="15" class="paragraf">

### 15 §

Myndigheten för civilt försvar, Polismyndigheten, Statens väg- och transportforskningsinstitut, Trafikanalys, Trafikverket, kommunala myndigheter och länsstyrelser får medges direktåtkomst till sådana personuppgifter i databasen som respektive myndighet behöver för de ändamål som anges i [7 §](#7) första stycket.

Universitet och högskolor som är myndigheter eller som vid tillämpningen av offentlighets- och sekretesslagen ([2009:400](https://selex.se/eli/sfs/2009/400)) ska jämställas med myndigheter får medges direktåtkomst till personuppgifter i databasen, om uppgifterna behövs för forskning som avser trafiksäkerhet. Lag ([2025:1083](https://selex.se/eli/sfs/2025/1083)).

</section>
<section id="16" class="paragraf">

### 16 §

Om uppgifterna i databasen ska användas i sådan forskning som omfattas av lagen ([2003:460](https://selex.se/eli/sfs/2003/460)) om etikprövning av forskning som avser människor, får direktåtkomst enligt [15 §](#15) medges endast under förutsättning att såväl forskningen som behandlingen av uppgifterna har godkänts vid etikprövning enligt den lagen.

</section>
<section id="17" class="paragraf">

### 17 §

Regeringen eller den myndighet som regeringen bestämmer kan med stöd av [8 kap. 7 § regeringsformen](https://selex.se/eli/sfs/1974/152#kap8.7) meddela föreskrifter om omfattningen av direktåtkomsten samt om behörighet och säkerhet vid sådan åtkomst.

</section>
<section id="18" class="paragraf">

### 18 §

Den som har medgetts direktåtkomst enligt [15 §](#15) ansvarar för att tillgången till personuppgifter begränsas till vad var och en behöver för att kunna fullgöra sina arbetsuppgifter.

</section>
<section id="19" class="paragraf">

### 19 §

Den som har medgetts direktåtkomst enligt [15 §](#15) har vid sådan åtkomst rätt att ta del av de uppgifter i databasen som avses i den paragrafen.

</section>

</section>
<section id="längsta-tid-som-personuppgifte">

## Längsta tid som personuppgifter får behandlas

<section id="20" class="paragraf">

### 20 §

Personuppgifter i databasen får inte behandlas under längre tid än vad som är nödvändigt för de ändamål som anges i [7 §](#7) första stycket.

Regeringen kan med stöd av [8 kap. 7 § regeringsformen](https://selex.se/eli/sfs/1974/152#kap8.7) meddela föreskrifter om den längsta tid som personuppgifter får behandlas och om gallring.

</section>

</section>

</article>