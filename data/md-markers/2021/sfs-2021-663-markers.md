---
beteckning: "2021:663"
rubrik: Förordning om arbetet med att säkerställa korrekta utbetalningar från välfärdssystemen
departement: Finansdepartementet
utfardad_datum: 2021-06-17
ikraft_datum: 2021-08-01
publicerad_datum: 2026-01-02
pdf_url: https://svenskforfattningssamling.se/sites/default/files/sfs/2021-06/SFS2021-663.pdf
andringsforfattningar:
  - beteckning: "2023:472"
    rubrik: Förordning om ändring i förordningen om arbetet med att säkerställa korrekta utbetalningar från välfärdssystemen
    ikraft_datum: 2024-01-01
    anteckningar: ändr. 3 §
  - beteckning: "2024:4"
    rubrik: Förordning om ändring i förordningen om arbetet med att säkerställa korrekta utbetalningar från välfärdssystemen
    ikraft_datum: 2024-03-01
    anteckningar: "upph. rubr. närmast före 7 §; ändr. 6, 7, 8, 9, 10, 11, 12, 13 §§, rubr. närmast före 6, 10 §§; ny 14 §, nya rubr. närmast före 8, 14 §§"
  - beteckning: "2025:1038"
    rubrik: Förordning om ändring i förordningen om arbetet med att säkerställa korrekta utbetalningar från välfärdssystemen
    ikraft_datum: 2026-01-01
    anteckningar: "upph. 3, 4 §§, rubr. närmast före 3 §; ändr. 5, 7, 8, 9, 10, 11, 12, 13, 14 §§, rubr. närmast före 8, 10 §§"
---
<article selex:utfardad_datum="2021-06-17" selex:ikraft_datum="2021-08-01">

# Förordning om arbetet med att säkerställa korrekta utbetalningar från välfärdssystemen

<section id="inledande-bestämmelser">

## Inledande bestämmelser

<section id="1" class="paragraf">

### 1 §

Denna förordning innehåller bestämmelser som syftar till att stärka arbetet med att säkerställa korrekta utbetalningar från välfärdssystemen.

</section>
<section id="2" class="paragraf">

### 2 §

I denna förordning avses med utbetalningar från välfärdssystemen sådana ersättningar som enligt lag eller förordning beslutas av Arbetsförmedlingen, Centrala studiestödsnämnden, Försäkringskassan, Migrationsverket, Pensionsmyndigheten eller en arbetslöshetskassa och som avser en enskild person.

I denna förordning avses med felaktiga utbetalningar sådana utbetalningar från välfärdssystemen som sker trots att villkoren för att ta del av ersättningen inte är uppfyllda.

</section>
<section id="3" class="paragraf" selex:status="upphavd" selex:upphavd="true">

### 3 §

Har upphävts genom förordning ([2025:1038](https://selex.se/eli/sfs/2025/1038)).

</section>
<section id="4" class="paragraf" selex:status="upphavd" selex:upphavd="true">

### 4 §

Har upphävts genom förordning ([2025:1038](https://selex.se/eli/sfs/2025/1038)).

</section>

</section>
<section id="samverkan">

## Samverkan

<section id="5" class="paragraf">

### 5 §

Utbetalningsmyndigheten ska vid utförandet av sina uppgifter enligt förordningen samverka med andra berörda myndigheter och aktörer, och samordna det arbete som utförs enligt förordningen.

Arbetsförmedlingen, Centrala studiestödsnämnden, Försäkringskassan, Inspektionen för arbetslöshetsförsäkringen, Migrationsverket och Pensions-myndigheten ska informera Utbetalningsmyndigheten om åtgärder som myndigheterna utför och som har betydelse för Utbetalningsmyndighetens möjlighet att utföra sina uppgifter enligt denna förordning.

Utbetalningsmyndigheten ska ge myndigheterna i andra stycket möjlighet att yttra sig över den analys samt de lägesbeskrivningar och förslag som Utbetalningsmyndigheten ska redovisa till regeringen enligt [10 §](#10) första stycket och 11- [13 §](#13)§. Förordning ([2025:1038](https://selex.se/eli/sfs/2025/1038)).

</section>

</section>
<section id="omfattningsstudier">

## Omfattningsstudier

<section id="6" class="paragraf">

### 6 §

Arbetsförmedlingen, Centrala studiestödsnämnden, Försäkringskassan, Inspektionen för arbetslöshetsförsäkringen, Migrationsverket och Pensionsmyndigheten ska återkommande studera omfattningen av felaktiga utbetalningar. Myndigheterna ska inom ramen för detta arbete

- studera omfattningen av felaktiga utbetalningar av enskilda ersättningar, i enlighet med vad regeringen närmare beslutar, och

- analysera riskerna för felaktiga utbetalningar av enskilda ersättningar. Förordning ([2024:4](https://selex.se/eli/sfs/2024/4)).

</section>
<section id="7" class="paragraf">

### 7 §

Arbetet enligt [6 §](#6) ska genomföras under en fyraårsperiod. Studierna av omfattningen av felaktiga utbetalningar av enskilda ersättningar ska avse hela eller delar av det första året i fyraårsperioden, med start 2025. Arbetet ska genomföras på ett sådant sätt att resultaten går att jämföra mellan ersättningar och över tid.

Senast den 5 oktober vart fjärde år, med start 2026, ska myndigheterna rapportera sitt arbete enligt [6 §](#6) till Utbetalningsmyndigheten och regeringen samt överlämna en sammanställning av underlaget för rapporten till Utbetalningsmyndigheten.

Myndigheterna ska vid samma tillfälle redovisa för Utbetalningsmyndigheten och regeringen vilka åtgärder som har vidtagits för att säkerställa korrekta utbetalningar samt resultatet av dessa. Förordning ([2025:1038](https://selex.se/eli/sfs/2025/1038)).

</section>

</section>
<section id="utbetalningsmyndighetens-uppgi">

## Utbetalningsmyndighetens uppgifter

<section id="8" class="paragraf">

### 8 §

Utbetalningsmyndigheten ska stödja Arbetsförmedlingen, Centrala studiestödsnämnden, Försäkringskassan, Inspektionen för arbetslöshetsförsäkringen, Migrationsverket och Pensionsmyndigheten i deras arbete enligt denna förordning.

Utbetalningsmyndigheten ska, i samråd med myndigheterna i första stycket, utveckla metoder samt definiera begrepp, termer och uttryck av betydelse för omfattningsstudierna enligt [6 §](#6). Förordning ([2025:1038](https://selex.se/eli/sfs/2025/1038)).

</section>
<section id="9" class="paragraf">

### 9 §

Utbetalningsmyndigheten ska

1. genomföra årliga attitydundersökningar av allmänhetens inställning till felaktiga utbetalningar,

2. identifiera och analysera sådana frågor som är systemövergripande och gemensamma för flera utbetalande myndigheter,

3. främja samverkan och erfarenhetsutbyte om hur digitalisering kan användas för att säkerställa korrekta utbetalningar, och

4. överväga om, och i så fall hur, resultatet av arbetet enligt 2 och 3 kan användas för att säkerställa korrekta utbetalningar även av kommunala ersättningar och andra statliga ersättningar än sådana som betalas ut från välfärdssystemen och som avser en enskild person. Förordning ([2025:1038](https://selex.se/eli/sfs/2025/1038)).

</section>

</section>
<section id="utbetalningsmyndighetens-redov">

## Utbetalningsmyndighetens redovisningar till regeringen

<section id="10" class="paragraf">

### 10 §

Senast den 15 april varje år ska Utbetalningsmyndigheten för regeringen redovisa en samlad analys av i vilken utsträckning de felaktiga utbetalningarna från välfärdssystemen och den brottslighet som riktas mot dessa system har minskat.

Som en del av den samlade analysen ska myndigheten också redovisa resultatet av attitydundersökningarna enligt [9 §](#9) 1. Förordning ([2025:1038](https://selex.se/eli/sfs/2025/1038)).

</section>
<section id="11" class="paragraf">

### 11 §

Senast den 15 september varje år ska Utbetalningsmyndigheten för regeringen föreslå vilka åtgärder som bör vidtas i syfte att säkerställa korrekta utbetalningar från välfärdssystemen. Förordning ([2025:1038](https://selex.se/eli/sfs/2025/1038)).

</section>
<section id="12" class="paragraf">

### 12 §

Senast den 1 oktober vart fjärde år, med start 2028, ska Utbetalnings-myndigheten, efter samråd med de myndigheter som utför omfattnings-studier enligt [6 §](#6), för regeringen föreslå vilka enskilda ersättningar som ska omfattas av studierna. Förordning ([2025:1038](https://selex.se/eli/sfs/2025/1038)).

</section>
<section id="13" class="paragraf">

### 13 §

Senast den 1 mars vart fjärde år, med start 2027, ska Utbetalnings-myndigheten i en fördjupad lägesbeskrivning för regeringen redovisa

- resultaten av genomförda omfattningsstudier,

- en bedömning av den totala omfattningen av felaktiga utbetalningar från välfärdssystemen,

- en analys av orsakerna till felaktiga utbetalningar från välfärdssystemen,

- vilka åtgärder som myndigheterna har vidtagit för att säkerställa korrekta utbetalningar och resultatet av dessa,

- hur digitalisering har använts för att säkerställa korrekta utbetalningar, och

- myndighetens överväganden enligt [9 §](#9) 4. Förordning ([2025:1038](https://selex.se/eli/sfs/2025/1038)).

</section>

</section>
<section id="verkställighetsföreskrifter">

## Verkställighetsföreskrifter

<section id="14" class="paragraf">

### 14 §

Utbetalningsmyndigheten får, efter att ha gett Arbetsförmedlingen, Centrala studiestödsnämnden, Försäkringskassan, Inspektionen för arbetslöshetsförsäkringen, Migrationsverket och Pensionsmyndigheten möjlighet att yttra sig, meddela de föreskrifter som behövs för verkställigheten av [7 §](#7). Förordning ([2025:1038](https://selex.se/eli/sfs/2025/1038)).

</section>

</section>

</article>