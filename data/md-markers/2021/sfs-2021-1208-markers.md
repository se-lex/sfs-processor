---
beteckning: "2021:1208"
rubrik: Förordning om behandling av personuppgifter vid Försvarets radioanstalt
departement: Försvarsdepartementet
utfardad_datum: 2021-12-09
ikraft_datum: 2022-01-01
publicerad_datum: 2026-01-02
pdf_url: https://svenskforfattningssamling.se/sites/default/files/sfs/2021-12/SFS2021-1208.pdf
andringsforfattningar:
  - beteckning: "2025:1159"
    rubrik: Förordning om ändring i förordningen om behandling av personuppgifter vid Försvarets radioanstalt
    ikraft_datum: 2026-01-01
    anteckningar: ändr. 3 kap. 10 §
---
<article selex:utfardad_datum="2021-12-09" selex:ikraft_datum="2022-01-01">

# Förordning om behandling av personuppgifter vid Försvarets radioanstalt

<section id="kap1" class="kapitel">

## 1 kap. Allmänna bestämmelser

<section id="kap1.1" class="paragraf">

#### 1 §

Denna förordning innehåller föreskrifter som ansluter till lagen ([2021:1172](https://selex.se/eli/sfs/2021/1172)) om behandling av personuppgifter vid Försvarets radioanstalt.

Ord och uttryck som används i denna förordning har samma innebörd som i lagen.

</section>
<section id="kap1.2" class="paragraf">

#### 2 §

Förordningen är meddelad med stöd av [8 kap. 7 § regeringsformen](https://selex.se/eli/sfs/1974/152#kap8.7).

</section>

</section>
<section id="kap2" class="kapitel">

## 2 kap. Behandling av personuppgifter

<section id="kap2.överföring-av-personuppgifter">

### Överföring av personuppgifter till en mottagare utomlands

<section id="kap2.1" class="paragraf">

#### 1 §

Försvarets radioanstalt får föra över personuppgifter till en utländsk underrättelse- eller säkerhetstjänst, en utländsk organisation inom informationssäkerhetsområdet eller en internationell organisation, om överföringen tjänar den svenska statsledningen eller det svenska totalförsvaret.

Överföringen av personuppgifter får inte vara till skada för svenska intressen.

</section>

</section>
<section id="kap2.elektroniskt-utlämnande">

### Elektroniskt utlämnande

<section id="kap2.2" class="paragraf">

#### 2 §

Försvarets radioanstalt får lämna ut personuppgifter elektroniskt till statliga myndigheter på annat sätt än genom direktåtkomst.

</section>

</section>

</section>
<section id="kap3" class="kapitel">

## 3 kap. Gemensamt tillgängliga uppgifter

<section id="kap3.uppgiftssamlingar">

### Uppgiftssamlingar

</section>
<section id="kap3.försvarsunderrättelse--och-utv">

### Försvarsunderrättelse- och utvecklingsverksamhet

<section id="kap3.1" class="paragraf">

#### 1 §

Vid Försvarets radioanstalt får det finnas uppgiftssamlingar för råmaterial som innehåller personuppgifter.

Uppgiftssamlingarna får endast innehålla obearbetat och automatiskt bearbetat material vars relevans för verksamheten ännu inte har bedömts.

Personuppgifter i en uppgiftssamling för råmaterial får inte behandlas längre än ett år efter det att behandlingen av uppgifterna påbörjades.

</section>
<section id="kap3.2" class="paragraf">

#### 2 §

Vid Försvarets radioanstalt får det finnas uppgiftssamlingar för analyser som innehåller personuppgifter.

Uppgiftssamlingarna får endast innehålla bearbetningsunderlag och analysresultat.

</section>
<section id="kap3.3" class="paragraf">

#### 3 §

Vid Försvarets radioanstalt får det finnas uppgiftssamlingar för underrättelser som innehåller personuppgifter.

Uppgiftssamlingarna får endast innehålla rapportunderlag och färdiga underrättelserapporter.

Om personuppgifter i rapportunderlag och underrättelserapporter inte längre behövs för de ändamål för vilka de behandlas, ska personuppgifterna bevaras för arkivändamål av allmänt intresse eller för vetenskapliga, statistiska eller historiska ändamål.

</section>
<section id="kap3.4" class="paragraf">

#### 4 §

Vid Försvarets radioanstalt får det finnas uppgiftssamlingar för information om signalmiljön som innehåller personuppgifter.

Uppgiftssamlingarna får endast innehålla information som rör signalmiljön.

</section>
<section id="kap3.5" class="paragraf">

#### 5 §

Vid Försvarets radioanstalt får det finnas uppgiftssamlingar för information om företeelser mot vilka signalspaningen inriktas som innehåller personuppgifter.

Uppgiftssamlingarna får endast innehålla sådan information om fysiska personer och andra källor som är nödvändig eller kan vara nödvändig för att verkställa inriktningar av signalspaning.

</section>
<section id="kap3.6" class="paragraf">

#### 6 §

Vid Försvarets radioanstalt får det finnas uppgiftssamlingar för information om teknik- och metodikutveckling som innehåller personuppgifter.

Uppgiftssamlingarna får endast innehålla information som rör teknik- och metodikutvecklingen.

</section>
<section id="kap3.7" class="paragraf">

#### 7 §

Vid Försvarets radioanstalt får det finnas uppgiftssamlingar för signalskydd som innehåller personuppgifter.

Uppgiftssamlingarna får endast innehålla information som rör signalskyddet.

</section>

</section>
<section id="kap3.informationssäkerhetsverksamhe">

### Informationssäkerhetsverksamhet

<section id="kap3.8" class="paragraf">

#### 8 §

Vid Försvarets radioanstalt får det finnas uppgiftssamlingar för informationssäkerhetsverksamhet som innehåller personuppgifter.

Uppgiftssamlingarna får endast innehålla information om uppdragsgivare, information som rör it-angrepp samt bearbetningsunderlag och analysresultat.

</section>

</section>
<section id="kap3.allmänt-tillgänglig-informatio">

### Allmänt tillgänglig information

<section id="kap3.9" class="paragraf">

#### 9 §

Vid Försvarets radioanstalt får det finnas uppgiftssamlingar för allmänt tillgänglig information som innehåller personuppgifter.

Uppgiftssamlingarna får endast innehålla information som finns eller har funnits på internet eller i öppna databaser.

</section>

</section>
<section id="kap3.direktåtkomst">

### Direktåtkomst

</section>
<section id="kap3.försvarsunderrättelseverksamhe">

### Försvarsunderrättelseverksamhet

<section id="kap3.10" class="paragraf">

#### 10 §

Regeringskansliet, Säkerhetspolisen, Nationella operativa avdelningen i Polismyndigheten, Myndigheten för civilt försvar, Inspektionen för strategiska produkter, Försvarsmakten, Försvarets materielverk, Totalförsvarets forskningsinstitut och Tullverket får medges direktåtkomst till personuppgifter som utgör underrättelser och som finns i uppgiftssamlingar.

Vid sådan direktåtkomst har myndigheterna rätt att ta del av de personuppgifter som omfattas av åtkomsten. Förordning ([2025:1159](https://selex.se/eli/sfs/2025/1159)).

</section>

</section>
<section id="kap3.informationssäkerhetsverksamhe">

### Informationssäkerhetsverksamhet

<section id="kap3.11" class="paragraf">

#### 11 §

Säkerhetspolisen och Försvarsmakten får medges direktåtkomst till personuppgifter som utgör analysresultat och som behandlas i en uppgiftssamling för informationssäkerhetsverksamhet.

Vid sådan direktåtkomst har Säkerhetspolisen och Försvarsmakten rätt att ta del av de personuppgifter som omfattas av åtkomsten.

</section>

</section>
<section id="kap3.omfattningen-av-direktåtkomste">

### Omfattningen av direktåtkomsten

<section id="kap3.12" class="paragraf">

#### 12 §

Försvarets radioanstalt beslutar om omfattningen av direktåtkomst som följer av lag, förordning eller regeringens beslut i ett enskilt fall.

</section>
<section id="kap3.13" class="paragraf">

#### 13 §

Försvarets radioanstalt ska säkerställa att förutsättningarna för direktåtkomsten dokumenteras.

Tillgången till uppgifter hos mottagaren ska vara förbehållen de personer som på grund av sina arbetsuppgifter behöver ha tillgång till uppgifterna.

Direktåtkomst får inte medges innan Försvarets radioanstalt har försäkrat sig om att mottagaren uppfyller kraven på behörighet och säkerhet.

</section>

</section>

</section>
<section id="kap4" class="kapitel">

## 4 kap. Skyldigheter som personuppgiftsansvarig

<section id="kap4.tekniska-och-organisatoriska-å">

### Tekniska och organisatoriska åtgärder

<section id="kap4.1" class="paragraf">

#### 1 §

De åtgärder som Försvarets radioanstalt ska vidta enligt 4 kap. [1 §](#kap4.1) lagen ([2021:1172](https://selex.se/eli/sfs/2021/1172)) om behandling av personuppgifter vid Försvarets radioanstalt ska vara rimliga med beaktande av behandlingens art, omfattning, sammanhang och ändamål och de särskilda riskerna med behandlingen.

</section>

</section>
<section id="kap4.dokumentationsskyldighet">

### Dokumentationsskyldighet

</section>
<section id="kap4.förteckning-över-kategorier-av">

### Förteckning över kategorier av behandlingar

<section id="kap4.2" class="paragraf">

#### 2 §

Försvarets radioanstalt ska föra en förteckning över de kategorier av behandlingar av personuppgifter som myndigheten ansvarar för. Förteckningen ska innehålla följande uppgifter:

1. namnet på och kontaktuppgifter till myndigheten,

2. namnet på dataskyddsombudet,

3. namnet på personuppgiftsbiträdet,

4. ändamålen med behandlingen,

5. de kategorier av registrerade som berörs av behandlingen,

6. de kategorier av personuppgifter som kan komma att behandlas,

7. de kategorier av tjänstemän som har tillgång till de personuppgifter som behandlas,

8. de kategorier av mottagare som uppgifterna kan komma att överföras till, inbegripet mottagare i ett annat land eller i en internationell organisation, och

9. om det är möjligt, en allmän beskrivning av vilka säkerhetsåtgärder som har vidtagits.

</section>

</section>
<section id="kap4.loggning">

### Loggning

<section id="kap4.3" class="paragraf">

#### 3 §

Försvarets radioanstalt ska föra loggar i myndighetens informationssystem som innehåller uppgiftssamlingar för försvarsunderrättelseverksamhet och informationssäkerhetsverksamhet. Av loggarna ska, så långt det är möjligt, framgå vem som har läst, skapat, ändrat eller raderat personuppgifter i en uppgiftssamling samt tidpunkten för åtgärden.

</section>

</section>
<section id="kap4.tillgången-till-personuppgifte">

### Tillgången till personuppgifter

<section id="kap4.4" class="paragraf">

#### 4 §

För tilldelning av behörighet för åtkomst till personuppgifter ska det särskilt beaktas att det, utöver behovet av uppgifterna, kan finnas krav på utbildning och erfarenhet.

Försvarets radioanstalt ansvarar för att det inom myndigheten finns rutiner för tilldelning, förändring, borttagning och regelbunden uppföljning av behörigheter för åtkomst till personuppgifter.

</section>

</section>
<section id="kap4.säkerheten-vid-behandling-av-p">

### Säkerheten vid behandling av personuppgifter

<section id="kap4.5" class="paragraf">

#### 5 §

De skyddsåtgärder som ska vidtas enligt 4 kap. [3 §](#kap4.3) lagen ([2021:1172](https://selex.se/eli/sfs/2021/1172)) om behandling av personuppgifter vid Försvarets radioanstalt ska åstadkomma en skyddsnivå som är lämplig med hänsyn till

1. de tekniska möjligheterna,

2. kostnaderna för åtgärderna,

3. behandlingens art, omfattning, sammanhang och ändamål,

4. de särskilda riskerna med behandlingen,

5. om känsliga personuppgifter behandlas, och

6. hur integritetskänsliga övriga personuppgifter som behandlas är.

</section>

</section>
<section id="kap4.anmälan-av-överträdelser">

### Anmälan av överträdelser

<section id="kap4.6" class="paragraf">

#### 6 §

Försvarets radioanstalt ska ha sådana interna rutiner för anmälan av överträdelser av bestämmelser om personuppgiftsbehandling som garanterar att anmälarens identitet skyddas.

</section>

</section>
<section id="kap4.dataskyddsombud">

### Dataskyddsombud

<section id="kap4.7" class="paragraf">

#### 7 §

Försvarets radioanstalt ska säkerställa att dataskyddsombud ges möjlighet att delta i arbetet med frågor som rör skyddet av personuppgifter.

Försvarets radioanstalt ska se till att dataskyddsombud kan utföra de uppgifter som anges i 4 kap. [5 §](#kap4.5) lagen ([2021:1172](https://selex.se/eli/sfs/2021/1172)) om behandling av personuppgifter vid Försvarets radioanstalt genom att tillhandahålla nödvändiga resurser, ge tillgång till dokumentation om behandling av personuppgifter och vid behov medge åtkomst till personuppgifter som behandlas. Försvarets radioanstalt ska också se till att dataskyddsombud har den sakkunskap som krävs och att de ges möjlighet att upprätthålla denna.

</section>

</section>
<section id="kap4.personuppgiftsbiträden">

### Personuppgiftsbiträden

</section>
<section id="kap4.avtalets-eller-överenskommelse">

### Avtalets eller överenskommelsens innehåll

<section id="kap4.8" class="paragraf">

#### 8 §

Ett avtal eller annan överenskommelse enligt 4 kap. [7 §](#kap4.7) lagen ([2021:1172](https://selex.se/eli/sfs/2021/1172)) om behandling av personuppgifter vid Försvarets radioanstalt ska ange vad behandlingen ska avse, hur länge behandlingen ska pågå, dess art och ändamål, kategorier av personuppgifter, kategorier av registrerade samt Försvarets radioanstalts skyldigheter och rättigheter. I avtalet eller överenskommelsen ska det särskilt anges att personuppgiftsbiträdet ska

1. behandla personuppgifter enbart enligt instruktioner från Försvarets radioanstalt,

2. säkerställa att personer som har tillstånd att behandla personuppgifter har förbundit sig att iaktta regler om tystnadsplikt eller omfattas av lagstadgad tystnadsplikt,

3. hjälpa Försvarets radioanstalt att säkerställa att bestämmelserna om registrerades rättigheter följs,

4. radera eller återlämna alla personuppgifter till Försvarets radioanstalt när uppdraget har slutförts och, om inte annat följer av lag eller förordning, radera befintliga kopior,

5. ge Försvarets radioanstalt tillgång till den information som krävs för att visa att denna paragraf och 4 kap. 6-[9 §](#kap4.9)§ lagen om behandling av personuppgifter vid Försvarets radioanstalt följs, och

6. respektera de villkor som följer av denna paragraf och 4 kap. [8 §](#kap4.8) lagen om behandling av personuppgifter vid Försvarets radioanstalt, om ett annat personuppgiftsbiträde anlitas.

</section>

</section>
<section id="kap4.övriga-skyldigheter">

### Övriga skyldigheter

<section id="kap4.9" class="paragraf">

#### 9 §

Skyldigheterna enligt [4 §](#kap4.4) om tillgången till personuppgifter tillämpas även för personuppgiftsbiträden.

</section>

</section>

</section>
<section id="kap5" class="kapitel">

## 5 kap. Bemyndiganden

<section id="kap5.1" class="paragraf">

#### 1 §

Riksarkivet får, efter att ha gett Försvarets radioanstalt tillfälle att yttra sig, meddela föreskrifter om att personuppgifter som inte längre får behandlas enligt 2 kap. [19 §](#kap2.19) första stycket lagen ([2021:1172](https://selex.se/eli/sfs/2021/1172)) om behandling av personuppgifter vid Försvarets radioanstalt ska bevaras för arkivändamål av allmänt intresse eller för vetenskapliga, statistiska eller historiska ändamål. Sådana föreskrifter får dock inte avse sådana personuppgifter som inte längre får behandlas enligt 3 kap. [1 §](#kap3.1) eller som ska bevaras enligt 3 kap. [3 §](#kap3.3) tredje stycket.

</section>
<section id="kap5.2" class="paragraf">

#### 2 §

Försvarets radioanstalt får meddela ytterligare föreskrifter om verkställigheten av lagen ([2021:1172](https://selex.se/eli/sfs/2021/1172)) om behandling av personuppgifter vid Försvarets radioanstalt och föreskrifter om verkställigheten av denna förordning.

Försvarets radioanstalt ska ge Integritetsskyddsmyndigheten tillfälle att yttra sig innan den meddelar föreskrifter om integritetsskyddet vid personuppgiftsbehandling.


</section>
<section id="kap5.övergångsbestämmelser">

### Övergångsbestämmelser

[2021:1208](https://selex.se/eli/sfs/2021/1208)

1. Denna förordning träder i kraft den 1 januari 2022.

2. Genom förordningen upphävs förordningen ([2007:261](https://selex.se/eli/sfs/2007/261)) om behandling av personuppgifter i Försvarets radioanstalts försvarsunderrättelse- och utvecklingsverksamhet.

3. Bestämmelserna i 4 kap. [3 §](#kap4.3) om loggning tillämpas första gången den 1 juli 2026 i fråga om uppgiftssamlingar som har inrättats före ikraftträdandet.

</section>

</section>

</article>