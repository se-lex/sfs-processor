---
beteckning: "2007:913"
rubrik: Förordning med instruktion för Arbetsmiljöverket
departement: Arbetsmarknadsdepartementet
utfardad_datum: 2007-11-15
ikraft_datum: 2008-01-01
publicerad_datum: 2025-12-18
pdf_url: https://rkrattsdb.gov.se/SFSdoc/07/070913.pdf
andringsforfattningar:
  - beteckning: "2010:166"
    rubrik: Förordning om ändring i förordningen med instruktion för Arbetsmiljöverket
    ikraft_datum: 2010-04-01
    anteckningar: upph. 12 §
  - beteckning: "2011:52"
    rubrik: Förordning om ändring i förordningen med instruktion för Arbetsmiljöverket
    ikraft_datum: 2011-03-01
    anteckningar: ändr. 2 §
  - beteckning: "2014:426"
    rubrik: Förordning om ändring i förordningen med instruktion för Arbetsmiljöverket
    ikraft_datum: 2014-07-15
    anteckningar: ändr. 2 §
  - beteckning: "2017:1160"
    rubrik: Förordning om ändring i förordningen med instruktion för Arbetsmiljöverket
    ikraft_datum: 2018-01-02
    anteckningar: "ändr. 1, 2, 3 §§; nya 1 a, 4 a §§"
  - beteckning: "2018:129"
    rubrik: Förordning om ändring i förordningen med instruktion för Arbetsmiljöverket
    ikraft_datum: 2018-04-21
    anteckningar: ändr. 2 §
  - beteckning: "2019:1060"
    rubrik: Förordning om ändring i förordningen med instruktion för Arbetsmiljöverket
    ikraft_datum: 2020-01-01
    anteckningar: ändr. 6 §
  - beteckning: "2021:566"
    rubrik: Förordning om ändring i förordningen med instruktion för Arbetsmiljöverket
    ikraft_datum: 2021-08-01
    anteckningar: "ändr. 1, 2 §§"
  - beteckning: "2022:1165"
    rubrik: Förordning om ändring i förordningen med instruktion för Arbetsmiljöverket
    ikraft_datum: 2022-07-25
    anteckningar: ändr. 2 §
  - beteckning: "2022:1216"
    rubrik: Förordning om ändring i förordningen med instruktion för Arbetsmiljöverket
    ikraft_datum: 2022-08-15
    anteckningar: "ändr. 2, 9 §§; ny 4 b §, rubr. närmast före 4 b §"
  - beteckning: "2025:1540"
    rubrik: Förordning om ändring i förordningen med instruktion för Arbetsmiljöverket
    ikraft_datum: 2026-01-01
    anteckningar: "nuvarande 1 a, 3 §§ betecknas 3, 1 c §§; ändr. 1, 2, 4 a, 6 §§; nya 1 a, 1 b, 10 a §§"
---
<article selex:utfardad_datum="2007-11-15" selex:ikraft_datum="2008-01-01">

# Förordning med instruktion för Arbetsmiljöverket

<section id="uppgifter">

## Uppgifter

<section id="1" class="paragraf" selex:status="upphord" selex:upphor_datum="2026-01-01">

### 1 §

Arbetsmiljöverket ansvarar för arbetsmiljö-, arbetstids- och utstationeringsfrågor. Myndigheten ansvarar även för

1. vissa frågor om marknadskontroll,

2. vissa miljöfrågor, och

3. vissa frågor som rör Europeiska arbetsmyndigheten som har inrättats enligt Europaparlamentets och rådets förordning [(EU) 2019/1149](https://eur-lex.europa.eu/legal-content/SV/ALL/?uri=celex%3A31149R2019) av den 20 juni 2019 om inrättande av Europeiska arbetsmyndigheten, om ändring av förordningarna (EG) nr 883/2004, [(EU) nr 492/2011](https://eur-lex.europa.eu/legal-content/SV/ALL/?uri=celex%3A32011R0492) och [(EU) 2016/589](https://eur-lex.europa.eu/legal-content/SV/ALL/?uri=celex%3A32016R0589) och om upphävande av beslut [(EU) 2016/344](https://eur-lex.europa.eu/legal-content/SV/ALL/?uri=celex%3A32016R0344) och den myndighetens verksamhetsområde.

Myndighetens ansvar gäller inte i den utsträckning frågorna ska hanteras av någon annan myndighet. Förordning ([2021:566](https://selex.se/eli/sfs/2021/566)).

</section>
<section id="1" class="paragraf" selex:status="ikraft" selex:ikraft_datum="2026-01-01">

### 1 §

Arbetsmiljöverket är förvaltningsmyndighet för arbetsmiljöfrågor och nationellt kunskapscentrum för frågor om arbetsmiljö. Förordning ([2025:1540](https://selex.se/eli/sfs/2025/1540)).

</section>
<section id="1a" class="paragraf" selex:status="upphavd" selex:upphor_datum="2026-01-01" selex:upphavd="true">

### /Ny beteckning 3 § U:2026-01-01/ 1 a §

Myndigheten ska verka för goda förhållanden i arbetsmiljön och på arbetsmarknaden och främja samverkan mellan arbetsgivare och arbetstagare på arbetsmiljöområdet. Myndigheten ska också arbeta för att regelverket inom dess verksamhetsområde följs. Förordning ([2017:1160](https://selex.se/eli/sfs/2017/1160)).

</section>
<section id="1a" class="paragraf" selex:status="ikraft" selex:ikraft_datum="2026-01-01">

### 1 a §

Myndigheten ansvarar även för

1. arbetstidsfrågor,

2. utstationeringsfrågor,

3. vissa frågor om marknadskontroll,

4. vissa miljöfrågor, och

5. vissa frågor som rör Europeiska arbetsmyndigheten som har inrättats enligt Europaparlamentets och rådets förordning [(EU) 2019/1149](https://eur-lex.europa.eu/legal-content/SV/ALL/?uri=celex%3A31149R2019) av den 20 juni 2019 om inrättande av Europeiska arbetsmyndigheten, om ändring av förordningarna (EG) nr 883/2004, [(EU) nr 492/2011](https://eur-lex.europa.eu/legal-content/SV/ALL/?uri=celex%3A32011R0492) och [(EU) 2016/589](https://eur-lex.europa.eu/legal-content/SV/ALL/?uri=celex%3A32016R0589) och om upphävande av beslut [(EU) 2016/344](https://eur-lex.europa.eu/legal-content/SV/ALL/?uri=celex%3A32016R0344) och den myndighetens verksamhetsområde.

Myndighetens ansvar gäller inte i den utsträckning frågorna ska hanteras av någon annan myndighet. Förordning ([2025:1540](https://selex.se/eli/sfs/2025/1540)).

</section>
<section id="1b" class="paragraf" selex:status="ikraft" selex:ikraft_datum="2026-01-01">

### 1 b §

På arbetsmiljöområdet ska myndigheten

1. samla in, sammanställa och sprida kunskap baserad på forskning på ett begripligt och lättillgängligt sätt,

2. utvärdera och analysera effekter av beslutade och genomförda statliga reformer och andra statliga initiativ, och

3. följa och analysera utvecklingen i syfte att stärka sitt kunskaps-, analys- och utvärderingsarbete.

Myndigheten får bedriva den forskning som är nödvändig för att myndighetens uppgifter enligt första stycket ska kunna fullgöras. Förordning ([2025:1540](https://selex.se/eli/sfs/2025/1540)).

</section>
<section id="1c" class="paragraf" selex:status="ikraft" selex:ikraft_datum="2026-01-01">

### 1 c §

Myndigheten har ett samlat ansvar, sektorsansvar, för funktionshinders- och tillgänglighetsfrågor inom arbetsmiljöområdet. Myndigheten ska inom ramen för detta ansvar vara samlande, stödjande och pådrivande i förhållande till övriga berörda parter. Förordning ([2025:1540](https://selex.se/eli/sfs/2025/1540)).

</section>
<section id="2" class="paragraf" selex:status="upphord" selex:upphor_datum="2026-01-01">

### 2 §

Myndigheten har särskilt till uppgift att

1. ha tillsyn över att arbetsmiljö- och arbetstidslagstiftningen följs och planera tillsynen främst med utgångspunkt i analyser av arbetsmiljörisk och risk för att aktörer medvetet bryter mot regelverket,

2. vara förbindelsekontor för utstationering, ha tillsyn över att bestämmelserna om anmälningsskyldighet vid utstationering följs och ha hand om ett register för företag som utstationerar arbetstagare i Sverige,

3. vara marknadskontrollmyndighet och utöva marknadskontroll enligt Europaparlamentets och rådets förordning [(EU) 2019/1020](https://eur-lex.europa.eu/legal-content/SV/ALL/?uri=celex%3A31020R2019) av den 20 juni 2019 om marknadskontroll och överensstämmelse för produkter och om ändring av direktiv 2[004/42/EG](https://eur-lex.europa.eu/legal-content/SV/ALL/?uri=celex%3A3004L0042) och förordningarna (EG) nr 765/2008 och [(EU) nr 305/2011](https://eur-lex.europa.eu/legal-content/SV/ALL/?uri=celex%3A32011R0305) över att produkter överensstämmer med kraven i

a) Europaparlamentets och rådets direktiv 2[006/42/EG](https://eur-lex.europa.eu/legal-content/SV/ALL/?uri=celex%3A3006L0042) av den 17 maj 2006 om maskiner och om ändring av direktiv [95/16/EG](https://eur-lex.europa.eu/legal-content/SV/ALL/?uri=celex%3A31995L0016),

b) Europaparlamentets och rådets direktiv 2014/68/EU av den 15 maj 2014 om harmonisering av medlemsstaternas lagstiftning om tillhandahållande på marknaden av tryckbärande anordningar,

c) Europaparlamentets och rådets direktiv 2014/29/EU av den 26 februari 2014 om harmonisering av medlemsstaternas lagstiftning om tillhanda-hållande på marknaden av enkla tryckkärl, och

d) Europaparlamentets och rådets direktiv 2014/34/EU av den 26 februari 2014 om harmonisering av medlemsstaternas lagstiftning om utrustning och skyddssystem som är avsedda för användning i potentiellt explosiva atmosfärer, utom när det gäller elektrisk utrustning,

4. meddela föreskrifter och allmänna råd enligt arbetsmiljö- och arbetstidslagstiftningen,

5. ta fram och tillhandahålla behovsanpassad, lättillgänglig och kvalificerad information inom sitt ansvarsområde, där små och medelstora företags behov särskilt ska beaktas,

6. ansvara för ett informationssystem om arbetsskador, där skillnader mellan kvinnor och män särskilt ska belysas,

7. ansvara för officiell statistik enligt förordningen ([2001:100](https://selex.se/eli/sfs/2001/100)) om den officiella statistiken,

8. vara yrkesinspektionsorgan som deltar i Europeiska kommissionens yrkesinspektörskommitté enligt kommissionens beslut [95/319/EG](https://eur-lex.europa.eu/legal-content/SV/ALL/?uri=celex%3A31995L0319) av den 12 juli 1995 om inrättande av en yrkesinspektörskommitté,

9. ansvara för övergripande samordning av frågor som omfattas av Europaparlamentets och rådets förordning [(EU) 2019/1149](https://eur-lex.europa.eu/legal-content/SV/ALL/?uri=celex%3A31149R2019) och som är av betydelse för flera myndigheter eller arbetsmarknadens parter,

10. representera Sverige i Europeiskt forum för att förbättra samarbetet när det gäller att bekämpa odeklarerat arbete som har inrättats enligt artikel 16.2 i Europaparlamentets och rådets förordning [(EU) 2019/1149](https://eur-lex.europa.eu/legal-content/SV/ALL/?uri=celex%3A31149R2019), inbegripet att på nationell nivå samordna arbetet med berörda myndigheter och med arbetsmarknadens parter,

11. ansvara för marknadskontroll i övrigt av sådana produkter enligt [3 kap. 8-10 §§ arbetsmiljölagen](https://selex.se/eli/sfs/1977/1160#kap3.8) ([1977:1160](https://selex.se/eli/sfs/1977/1160)) som kan användas yrkesmässigt, och

12. delta i och samordna det myndighetsgemensamma arbetet mot arbetslivskriminalitet.

Bestämmelser om en marknadskontrollmyndighets befogenhet att besluta om åtgärder enligt förordning [(EU) 2019/1020](https://eur-lex.europa.eu/legal-content/SV/ALL/?uri=celex%3A31020R2019) finns i arbetsmiljölagen. Förordning ([2022:1216](https://selex.se/eli/sfs/2022/1216)).

</section>
<section id="2" class="paragraf" selex:status="ikraft" selex:ikraft_datum="2026-01-01">

### 2 §

Myndigheten har särskilt till uppgift att

1. ha tillsyn över att arbetsmiljö- och arbetstidslagstiftningen följs och planera tillsynen främst med utgångspunkt i analyser av arbetsmiljörisk och risk för att aktörer medvetet bryter mot regelverket,

2. vara förbindelsekontor för utstationering, ha tillsyn över att bestämmelserna om anmälningsskyldighet vid utstationering följs och ha hand om ett register för företag som utstationerar arbetstagare i Sverige,

3. vara marknadskontrollmyndighet och utöva marknadskontroll enligt Europaparlamentets och rådets förordning [(EU) 2019/1020](https://eur-lex.europa.eu/legal-content/SV/ALL/?uri=celex%3A31020R2019) av den 20 juni 2019 om marknadskontroll och överensstämmelse för produkter och om ändring av direktiv 2[004/42/EG](https://eur-lex.europa.eu/legal-content/SV/ALL/?uri=celex%3A3004L0042) och förordningarna (EG) nr 765/2008 och [(EU) nr 305/2011](https://eur-lex.europa.eu/legal-content/SV/ALL/?uri=celex%3A32011R0305) över att produkter överensstämmer med kraven i

a) Europaparlamentets och rådets direktiv 2[006/42/EG](https://eur-lex.europa.eu/legal-content/SV/ALL/?uri=celex%3A3006L0042) av den 17 maj 2006 om maskiner och om ändring av direktiv [95/16/EG](https://eur-lex.europa.eu/legal-content/SV/ALL/?uri=celex%3A31995L0016),

b) Europaparlamentets och rådets direktiv 2014/68/EU av den 15 maj 2014 om harmonisering av medlemsstaternas lagstiftning om tillhandahållande på marknaden av tryckbärande anordningar,

c) Europaparlamentets och rådets direktiv 2014/29/EU av den 26 februari 2014 om harmonisering av medlemsstaternas lagstiftning om tillhanda-hållande på marknaden av enkla tryckkärl, och

d) Europaparlamentets och rådets direktiv 2014/34/EU av den 26 februari 2014 om harmonisering av medlemsstaternas lagstiftning om utrustning och skyddssystem som är avsedda för användning i potentiellt explosiva atmosfärer, utom när det gäller elektrisk utrustning,

4. meddela föreskrifter och allmänna råd enligt arbetsmiljö- och arbetstidslagstiftningen,

5. ta fram och tillhandahålla behovsanpassad, lättillgänglig och kvalificerad information inom sitt ansvarsområde, där små och medelstora företags behov särskilt ska beaktas,

6. ansvara för ett informationssystem om arbetsskador, där skillnader mellan kvinnor och män särskilt ska belysas,

7. ansvara för officiell statistik enligt förordningen ([2001:100](https://selex.se/eli/sfs/2001/100)) om den officiella statistiken,

8. vara yrkesinspektionsorgan som deltar i Europeiska kommissionens yrkesinspektörskommitté enligt kommissionens beslut [95/319/EG](https://eur-lex.europa.eu/legal-content/SV/ALL/?uri=celex%3A31995L0319) av den 12 juli 1995 om inrättande av en yrkesinspektörskommitté,

9. ansvara för övergripande samordning av frågor som omfattas av Europaparlamentets och rådets förordning [(EU) 2019/1149](https://eur-lex.europa.eu/legal-content/SV/ALL/?uri=celex%3A31149R2019) och som är av betydelse för flera myndigheter eller arbetsmarknadens parter,

10. representera Sverige i Europeiskt forum för att förbättra samarbetet när det gäller att bekämpa odeklarerat arbete som har inrättats enligt artikel 16.2 i Europaparlamentets och rådets förordning [(EU) 2019/1149](https://eur-lex.europa.eu/legal-content/SV/ALL/?uri=celex%3A31149R2019), inbegripet att på nationell nivå samordna arbetet med berörda myndigheter och med arbetsmarknadens parter,

11. ansvara för marknadskontroll i övrigt av sådana produkter enligt [3 kap. 8-10 §§ arbetsmiljölagen](https://selex.se/eli/sfs/1977/1160#kap3.8) ([1977:1160](https://selex.se/eli/sfs/1977/1160)) som kan användas yrkesmässigt,

12. delta i och samordna det myndighetsgemensamma arbetet mot arbetslivskriminalitet,

13. följa och främja kunskapsuppbyggnad om arbetsmiljöfrågor i Europeiska unionen och internationellt,

14. i sitt arbete belysa arbetsmiljöns beskaffenhet och utveckling i olika branscher, och

15. vara nationell kontaktpunkt för EU-Osha enligt Europaparlamentets och rådets förordning [(EU) 2019/126](https://eur-lex.europa.eu/legal-content/SV/ALL/?uri=celex%3A32019R0126) av den 16 januari 2019 om inrättande av Europeiska arbetsmiljöbyrån (EU-Osha) och om upphävande av rådets förordning (EG) nr 2062/94.

Bestämmelser om en marknadskontrollmyndighets befogenhet att besluta om åtgärder enligt förordning [(EU) 2019/1020](https://eur-lex.europa.eu/legal-content/SV/ALL/?uri=celex%3A31020R2019) finns i arbetsmiljölagen. Förordning ([2025:1540](https://selex.se/eli/sfs/2025/1540)).

</section>
<section id="3" class="paragraf" selex:status="upphavd" selex:upphor_datum="2026-01-01" selex:upphavd="true">

### /Ny beteckning 1 c § U:2026-01-01/ 3 §

Myndigheten har ett samlat ansvar, sektorsansvar, för funktionshinders- och tillgänglighetsfrågor inom arbetsmiljöområdet. Myndigheten ska inom ramen för detta ansvar vara samlande, stödjande och pådrivande i förhållande till övriga berörda parter. Förordning ([2017:1160](https://selex.se/eli/sfs/2017/1160)).

</section>
<section id="3" class="paragraf" selex:status="ikraft" selex:ikraft_datum="2026-01-01">

### 3 §

Myndigheten ska verka för goda förhållanden i arbetsmiljön och på arbetsmarknaden och främja samverkan mellan arbetsgivare och arbetstagare på arbetsmiljöområdet. Myndigheten ska också arbeta för att regelverket inom dess verksamhetsområde följs. Förordning ([2025:1540](https://selex.se/eli/sfs/2025/1540)).

</section>
<section id="4" class="paragraf">

### 4 §

Arbetsmiljöverket får, inom ramen för full kostnadstäckning, bedriva sådan tjänsteexport som är förenlig med myndighetens uppgifter och verksamhetsområde.

</section>
<section id="4a" class="paragraf" selex:status="upphord" selex:upphor_datum="2026-01-01">

### 4 a §

Myndigheten ska bedriva verksamheten så att den främjar mångfald och jämställdhet och en arbetsmiljö fri från kränkande särbehandling. Förordning ([2017:1160](https://selex.se/eli/sfs/2017/1160)).

</section>
<section id="4a" class="paragraf" selex:status="ikraft" selex:ikraft_datum="2026-01-01">

### 4 a §

Myndigheten ska i sitt arbete beakta ett jämställdhets- och likabehandlingsperspektiv. Myndigheten ska vidare bedriva sin verksamhet så att den främjar mångfald och jämställdhet och en arbetsmiljö fri från kränkande särbehandling. Förordning ([2025:1540](https://selex.se/eli/sfs/2025/1540)).

</section>

</section>
<section id="information-till-regeringen">

## Information till regeringen

<section id="4b" class="paragraf">

### 4 b §

Myndigheten ska senast den 31 maj varje år redovisa och analysera statistik över dödsolyckor i arbetet samt anmälda arbetsolyckor och arbetssjukdomar. Förordning ([2022:1216](https://selex.se/eli/sfs/2022/1216)).

</section>

</section>
<section id="samråd">

## Samråd

<section id="5" class="paragraf">

### 5 §

Arbetsmiljöverket ska samråda med arbetsmarknadens parter samt med andra organisationer och myndigheter i den utsträckning som behövs för verksamheten.

</section>
<section id="6" class="paragraf" selex:status="upphord" selex:upphor_datum="2026-01-01">

### 6 §

Arbetsmiljöverket ska samråda med representativa arbetsgivar- och arbetstagarorganisationer innan myndigheten beslutar föreskrifter som riktar sig till enskilda, kommuner eller regioner eller beslutar i förvaltningsärenden av större vikt. Förordning ([2019:1060](https://selex.se/eli/sfs/2019/1060)).

</section>
<section id="6" class="paragraf" selex:status="ikraft" selex:ikraft_datum="2026-01-01">

### 6 §

Myndigheten ska samråda med representativa arbetsgivar- och arbetstagarorganisationer innan myndigheten beslutar föreskrifter som riktar sig till enskilda, kommuner eller regioner. Förordning (20251540:).

</section>

</section>
<section id="samverkan">

## Samverkan

<section id="7" class="paragraf">

### 7 §

Arbetsmiljöverket ska särskilt samverka med Försäkringskassan, Arbetsförmedlingen och Socialstyrelsen i syfte att uppnå en effektivare användning av tillgängliga resurser inom rehabiliteringsområdet.

</section>

</section>
<section id="ledning">

## Ledning

<section id="8" class="paragraf">

### 8 §

Arbetsmiljöverket leds av en myndighetschef.

</section>
<section id="9" class="paragraf">

### 9 §

Vid myndigheten finns ett insynsråd som består av högst tio ledamöter. Förordning ([2022:1216](https://selex.se/eli/sfs/2022/1216)).

</section>

</section>
<section id="organisation">

## Organisation

<section id="10" class="paragraf">

### 10 §

Generaldirektören ska inrätta partssammansatta samrådsorgan som stöd för verksamheten.

</section>
<section id="10a" class="paragraf" selex:status="ikraft" selex:ikraft_datum="2026-01-01">

### 10 a §

Vid myndigheten ska det finnas en funktion för kvalitetssäkring som ska granska myndighetens analys- och forskningsarbete ur ett vetenskapligt perspektiv. Förordning ([2025:1540](https://selex.se/eli/sfs/2025/1540)).

</section>

</section>
<section id="anställningar-och-uppdrag">

## Anställningar och uppdrag

<section id="11" class="paragraf">

### 11 §

Generaldirektören är myndighetschef.

</section>
<section id="12" class="paragraf" selex:status="upphavd" selex:upphavd="true">

### 12 §

Har upphävts genom förordning ([2010:166](https://selex.se/eli/sfs/2010/166)).

</section>

</section>
<section id="personalansvarsnämnd">

## Personalansvarsnämnd

<section id="13" class="paragraf">

### 13 §

Vid Arbetsmiljöverket ska det finnas en personalansvarsnämnd.

</section>

</section>
<section id="tillämpligheten-av-vissa-föror">

## Tillämpligheten av vissa förordningar

<section id="14" class="paragraf">

### 14 §

Arbetsmiljöverket ska tillämpa personalföreträdarförordningen ([1987:1101](https://selex.se/eli/sfs/1987/1101)).

</section>

</section>
<section id="avgifter">

## Avgifter

<section id="15" class="paragraf">

### 15 §

Om inte annat är föreskrivet får Arbetsmiljöverket ta ut avgifter för uppgifter som verket efter beställning lämnar från informationssystemet om arbetsskador. Arbetsmiljöverket får meddela föreskrifter om avgiftens storlek.

</section>

</section>
<section id="övriga-bestämmelser">

## Övriga bestämmelser

<section id="16" class="paragraf">

### 16 §

Arbetsmiljöverket får besluta om skälig ersättning till den som är anställd vid verket för sakskada som har uppstått i tjänsten.

</section>

</section>
<section id="överklagande">

## Överklagande

<section id="17" class="paragraf">

### 17 §

Arbetsmiljöverkets beslut enligt [16 §](#16) får inte överklagas.

</section>

</section>

</article>