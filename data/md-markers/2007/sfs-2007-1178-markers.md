---
beteckning: "2007:1178"
rubrik: Förordning med instruktion för Statens försvarshistoriska museer
departement: Kulturdepartementet
utfardad_datum: 2007-11-22
ikraft_datum: 2008-01-01
publicerad_datum: 2025-12-16
pdf_url: https://rkrattsdb.gov.se/SFSdoc/07/071178.pdf
andringsforfattningar:
  - beteckning: "2009:740"
    rubrik: Förordning om ändring i förordningen med instruktion för Statens försvarshistoriska museer
    ikraft_datum: 2009-08-01
    anteckningar: ändr. 2 §; ny 2 a §
  - beteckning: "2011:1561"
    rubrik: Förordning om ändring i förordningen med instruktion för Statens försvarshistoriska museer
    ikraft_datum: 2012-02-01
    anteckningar: ändr. 2 §
  - beteckning: "2014:169"
    rubrik: Förordning om ändring i förordningen med instruktion för Statens försvarshistoriska museer
    ikraft_datum: 2014-05-15
    anteckningar: "nya 3 a, 3 b, 7 a §§"
  - beteckning: "2015:1002"
    rubrik: Förordning om ändring i förordningen med instruktion för Statens försvarshistoriska museer
    ikraft_datum: 2016-02-01
    anteckningar: "ändr. 1, 13 §§"
  - beteckning: "2017:1091"
    rubrik: Förordning om ändring i förordningen med instruktion för Statens försvarshistoriska museer
    ikraft_datum: 2018-01-01
    anteckningar: ändr. 2 a §
  - beteckning: "2018:2072"
    rubrik: Förordning om ändring i förordningen med instruktion för Statens försvarshistoriska museer
    ikraft_datum: 2019-01-01
    anteckningar: "ändr. 7, 9 §§"
  - beteckning: "2022:1815"
    rubrik: Förordning om ändring i förordningen med instruktion för Statens försvarshistoriska museer
    ikraft_datum: 2023-01-01
    anteckningar: ändr. 13 §
---
<article selex:utfardad_datum="2007-11-22" selex:ikraft_datum="2008-01-01" selex:upphor_datum="2026-01-01" selex:upphavd="true">

# Förordning med instruktion för Statens försvarshistoriska museer

<section id="uppgifter" selex:status="upphord" selex:upphor_datum="2026-01-01">

## Uppgifter

<section id="1" class="paragraf">

### 1 §

Statens försvarshistoriska museer har till uppgift att främja kunskapen om det svenska försvaret genom tiderna och om försvarets roll i samhällsutvecklingen. Myndigheten ska verka för att dess verksamhet ska vara en angelägenhet för alla människor i samhället.

I myndigheten ingår Armémuseum och Flygvapenmuseum samt Försvarets traditionsnämnd. Förordning ([2015:1002](https://selex.se/eli/sfs/2015/1002)).

</section>
<section id="2" class="paragraf">

### 2 §

Myndigheten ska särskilt

1. vårda, förteckna, vetenskapligt bearbeta och genom nyförvärv berika de samlingar som har anförtrotts myndigheten,

2. hålla ett urval av samlingarna tillgängligt för allmänheten samt driva och stödja utställningsverksamhet och annan pedagogisk verksamhet,

3. stödja samlingar av militär art i Sverige,

4. främja studier och forskning i ämnen som tillhör verksamhetsområdet, och

5. verka för ökad kunskap grundad på forskning och samverkan med andra, exempelvis universitet och högskolor, och förmedla kunskap inom sitt verksamhetsområde. Förordning ([2011:1561](https://selex.se/eli/sfs/2011/1561)).

</section>
<section id="2a" class="paragraf">

### 2 a §

Myndigheten ska bedriva internationellt och interkulturellt utbyte och samarbete. Förordning ([2017:1091](https://selex.se/eli/sfs/2017/1091)).

</section>
<section id="3" class="paragraf">

### 3 §

Myndigheten ska även handlägga frågor som rör traditioner, traditionsvård och liknande ärenden på det militära området.

</section>
<section id="3a" class="paragraf">

### 3 a §

Myndigheten ska rapportera uppgifter om sin besöksutveckling till Myndigheten för kulturanalys. Myndigheterna ska samråda om vilken rapportering som behövs. Förordning ([2014:169](https://selex.se/eli/sfs/2014/169)).

</section>
<section id="3b" class="paragraf">

### 3 b §

Myndigheten ska följa upp det regionala utfallet av sin verksamhet och rapportera det till Statens kulturråd. Myndigheterna ska samråda om vilken rapportering som behövs. Förordning ([2014:169](https://selex.se/eli/sfs/2014/169)).

</section>
<section id="4" class="paragraf">

### 4 §

Utöver de uppgifter som myndigheten har enligt 1 och [2 §](#2)§ får den tillhandahålla varor samt åta sig att utföra undersökningar, utredningar och andra tjänster inom sitt verksamhetsområde.

</section>

</section>
<section id="fördelning-av-vissa-uppgifter">

## Fördelning av vissa uppgifter

<section id="5" class="paragraf">

### 5 §

Armémuseum ska fullgöra de uppgifter inom myndigheten som rör lantförsvaret och statens trofésamling.

</section>
<section id="6" class="paragraf">

### 6 §

Flygvapenmuseum ska fullgöra de uppgifter inom myndigheten som rör flygstridskrafterna.

</section>

</section>
<section id="samverkan">

## Samverkan

<section id="7" class="paragraf">

### 7 §

I fråga om sjöförsvaret ska myndigheten i lämplig omfattning samråda med Statens maritima och transporthistoriska museer. Förordning ([2018:2072](https://selex.se/eli/sfs/2018/2072)).

</section>
<section id="7a" class="paragraf">

### 7 a §

Myndighetens samverkan med myndigheter och andra aktörer ska omfatta det civila samhällets organisationer. Förordning ([2014:169](https://selex.se/eli/sfs/2014/169)).

</section>

</section>
<section id="ledning">

## Ledning

<section id="8" class="paragraf">

### 8 §

Myndigheten leds av en myndighetschef.

</section>

</section>
<section id="särskilda-organ">

## Särskilda organ

<section id="9" class="paragraf">

### 9 §

Försvarets traditionsnämnd ska fullgöra de uppgifter inom myndigheten som rör militära traditioner.

I Försvarets traditionsnämnd ingår två ledamöter som utses av myndigheten, tre ledamöter som utses av Försvarsmakten, en ledamot som utses av Statens maritima och transporthistoriska museer samt statsheraldikern vid Riksarkivet.

</section>

</section>
<section id="överintendenten-är-ordförande">

## Överintendenten är ordförande i nämnden. Förordning (2018:2072)

</section>
<section id="anställningar-och-uppdrag">

## Anställningar och uppdrag

<section id="10" class="paragraf">

### 10 §

Överintendenten är myndighetschef.

</section>

</section>
<section id="personalansvarsnämnd">

## Personalansvarsnämnd

<section id="11" class="paragraf">

### 11 §

Vid myndigheten ska det finnas en personalansvarsnämnd.

</section>

</section>
<section id="tillämpligheten-av-vissa-föror">

## Tillämpligheten av vissa förordningar

<section id="12" class="paragraf">

### 12 §

Myndigheten ska tillämpa personalföreträdarförordningen ([1987:1101](https://selex.se/eli/sfs/1987/1101)).

</section>

</section>
<section id="avgifter">

## Avgifter

<section id="13" class="paragraf">

### 13 §

När myndigheten utför de uppgifter som anges i [2 §](#2) 2, får den ta ut avgifter för verksamheten inom ramen för full kostnadstäckning. Avgifternas storlek bestäms av myndigheten, utom i de fall som avses i [15 §](#15) avgiftsförordningen ([1992:191](https://selex.se/eli/sfs/1992/191)).

Myndigheten får ta betalt för depositioner av föremål ur samlingarna enligt grunder som myndigheten föreskriver.

Myndigheten får disponera avgiftsinkomsterna.

För barn och unga under 19 år ska myndigheten ha fri entré till alla utställningar. Förordning ([2022:1815](https://selex.se/eli/sfs/2022/1815)).

</section>
<section id="14" class="paragraf">

### 14 §

För verksamhet som anges i [4 §](#4) ska myndigheten ta ut avgifter motsvarande full kostnadstäckning. Avgifternas storlek bestäms av myndigheten, utom i de fall som avses i [15 §](#15) avgiftsförordningen.

Myndigheten får disponera avgiftsinkomsterna.

</section>

</section>
<section id="undantag-från-myndighetsförord">

## Undantag från myndighetsförordningen

<section id="15" class="paragraf">

### 15 §

Följande bestämmelse i myndighetsförordningen ([2007:515](https://selex.se/eli/sfs/2007/515)) ska inte tillämpas på myndigheten:

</section>
<section id="29" class="paragraf">

### 29 §

om ärendeförteckning.

</section>

</section>

</article>