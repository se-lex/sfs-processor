---
beteckning: "2007:162"
rubrik: Lag om bilskrotningsfonden
departement: Klimat- och näringslivsdepartementet
utfardad_datum: 2007-04-12
ikraft_datum: 2007-06-01
publicerad_datum: 2026-01-02
forarbeten: - "PROP 2006/07:40"
  - "BET 2006/07:MJU8"
  - "RSKR 2006/07:131"
pdf_url: https://rkrattsdb.gov.se/SFSdoc/07/070162.pdf
andringsforfattningar:
  - beteckning: "2008:1386"
    rubrik: Lag om ändring i lagen om bilskrotningsfonden
    ikraft_datum: 2009-01-01
    anteckningar: ändr. 5 §
  - beteckning: "2012:88"
    rubrik: Lag om ändring i lagen om bilskrotningsfonden
    ikraft_datum: 2012-07-01
    anteckningar: ändr. 5 §
  - beteckning: "2016:789"
    rubrik: Lag om ändring i lagen om bilskrotningsfonden
    ikraft_datum: 2016-08-02
    anteckningar: ändr. 3 §
  - beteckning: "2025:1072"
    rubrik: Lag om upphävande av lagen om bilskrotningsfonden
    ikraft_datum: 2026-01-01
    anteckningar: upph.
---
<article selex:utfardad_datum="2007-04-12" selex:ikraft_datum="2007-06-01" selex:upphor_datum="2026-01-01" selex:upphavd="true">

# Lag om bilskrotningsfonden

<section id="1" class="paragraf">

### 1 §

Bilskrotningsfonden har bildats av skrotningsavgifter som enligt bilskrotningslagen ([1975:343](https://selex.se/eli/sfs/1975/343)) betalats till staten för personbilar, bussar och lastbilar som har en totalvikt som inte överstiger 3 500 kilogram och som har registrerats i vägtrafikregistret.

Bilskrotningsfonden skall användas för skrotningsersättning och skrotningsbidrag.

</section>
<section id="2" class="paragraf">

### 2 §

Med en uttjänt bil avses detsamma som i [15 kap. 2 § miljöbalken](https://selex.se/eli/sfs/1998/808#kap15.2).

</section>
<section id="3" class="paragraf">

### 3 §

Skrotningsersättning får, i mån av tillgång på medel i bilskrotningsfonden, ges till den som äger en uttjänt bil som lämnas för skrotning och för vilken ett sådant mottagningsbevis som avses i [15 kap. 33 § 1 miljöbalken](https://selex.se/eli/sfs/1998/808#kap15.33) utfärdas, om bilen

1. är av en årsmodell äldre än 1989 och enligt vägtrafikregistret inte var avställd den 31 augusti 2006, eller

2. har tillfallit kommunen enligt lagen ([1982:129](https://selex.se/eli/sfs/1982/129)) om flyttning av fordon i vissa fall.

Skrotningsersättning får inte ges om en sådan ersättning eller ersättning av motsvarande art enligt äldre föreskrifter tidigare har betalats ut för bilen. Lag ([2016:789](https://selex.se/eli/sfs/2016/789)).

</section>
<section id="4" class="paragraf">

### 4 §

Skrotningsbidrag får, i mån av tillgång på medel i bilskrotningsfonden, ges till en kommun för dess verksamhet med att samla in fordonsvrak som kan tillfalla kommunen enligt lagen ([1982:129](https://selex.se/eli/sfs/1982/129)) om flyttning av fordon i vissa fall och för att ställa i ordning på platser där sådana bilar övergivits.

</section>
<section id="5" class="paragraf">

### 5 §

Frågor om skrotningsersättning prövas av Transportstyrelsen. Transportstyrelsens beslut får överklagas hos allmän förvaltningsdomstol. Prövningstillstånd krävs vid överklagande till kammarrätt.

Frågor om skrotningsbidrag prövas av länsstyrelsen. Länsstyrelsens beslut får överklagas till Naturvårdsverket. Naturvårdsverkets beslut får inte överklagas.

Regeringen meddelar föreskrifter om vilka länsstyrelser som ansvarar för uppgifterna enligt andra stycket. Lag ([2012:88](https://selex.se/eli/sfs/2012/88)).

</section>
<section id="6" class="paragraf">

### 6 §

Regeringen får meddela föreskrifter om skrotningsersättningens storlek.

Regeringen eller den myndighet som regeringen bestämmer får meddela föreskrifter om villkoren för utbetalning av skotningsersättning och skrotningsbidrag samt om bilskrotningsfondens förvaltning.


</section>
<section id="övergångsbestämmeler">

## Övergångsbestämmeler

[2007:162](https://selex.se/eli/sfs/2007/162)

1. Denna lag träder i kraft den 1 juni 2007, då bilskrotningslagen ([1975:343](https://selex.se/eli/sfs/1975/343)) skall upphöra att gälla.

2. Äldre föreskrifter gäller fortfarande i fråga om förhållanden som hänför sig till tiden före den 1 juni 2007.

[2008:1386](https://selex.se/eli/sfs/2008/1386)

Denna lag träder i kraft den 1 januari 2009. Vid tillämpning av [7 a §](#7a) förvaltningsprocesslagen ([1971:291](https://selex.se/eli/sfs/1971/291)) ska Transportstyrelsen vara den enskildes motpart.

</section>

</article>