---
beteckning: "2007:1435"
rubrik: Förordning om statsbidrag till internationellt utbyte och samarbete på litteraturområdet
departement: Kulturdepartementet
utfardad_datum: 2007-12-19
ikraft_datum: 2008-02-01
publicerad_datum: 2026-01-02
pdf_url: https://rkrattsdb.gov.se/SFSdoc/07/071435.pdf
andringsforfattningar:
  - beteckning: "2013:1136"
    rubrik: Förordning om ändring i förordningen om statsbidrag till internationellt utbyte och samarbete på litteraturområdet
    ikraft_datum: 2014-01-01
    anteckningar: "ändr. 7, 8, 9, 10 §§"
  - beteckning: "2014:1523"
    rubrik: Förordning om ändring i förordningen om statsbidrag till internationellt utbyte och samarbete på litteraturområdet
    ikraft_datum: 2015-01-01
    anteckningar: "ändr. 4, 5 §§"
  - beteckning: "2016:618"
    rubrik: Förordning om ändring i förordningen om statsbidrag till internationellt utbyte och samarbete på litteraturområdet
    ikraft_datum: 2016-07-01
    anteckningar: ändr. 5 §
  - beteckning: "2024:296"
    rubrik: Förordning om ändring i förordningen om statsbidrag till internationellt utbyte och samarbete på litteraturområdet
    ikraft_datum: 2024-07-01
    anteckningar: "ändr. 5 §; ny 9 a §, rubr. närmast före 9 a §"
  - beteckning: "2025:1057"
    rubrik: Förordning om ändring i förordningen om statsbidrag till internationellt utbyte och samarbete på litteraturområdet
    ikraft_datum: 2026-01-01
    anteckningar: "upph. 9 a §, rubr. närmast före 9 a §"
---
<article selex:utfardad_datum="2007-12-19" selex:ikraft_datum="2008-02-01">

# Förordning om statsbidrag till internationellt utbyte och samarbete på litteraturområdet

<section id="inledande-bestämmelse">

## Inledande bestämmelse

<section id="1" class="paragraf">

### 1 §

Denna förordning innehåller bestämmelser om statsbidrag till internationellt utbyte och samarbete på litteraturområdet.

Statsbidrag lämnas i mån av tillgång på medel.

</section>

</section>
<section id="ändamålet-med-statsbidraget">

## Ändamålet med statsbidraget

<section id="2" class="paragraf">

### 2 §

Ändamålet med statsbidraget är att främja internationell spridning av svensk litteratur och svensk dramatik av hög kvalitet samt att främja internationella utbyten på dessa områden.

</section>

</section>
<section id="definitioner">

## Definitioner

<section id="3" class="paragraf">

### 3 §

I denna förordning avses med

svensk litteratur: litteratur som är skriven på svenska språket eller på något av de nationella minoritetsspråken och som är utgiven i Sverige,

svensk dramatik: dramatik som är skriven på svenska språket, och dramatik som är skriven på något av de nationella minoritetsspråken och framförd i Sverige.

</section>

</section>
<section id="villkor-för-statsbidrag">

## Villkor för statsbidrag

<section id="4" class="paragraf">

### 4 §

Statsbidrag får ges till

1. förlag eller teatrar för översättning av svensk litteratur eller svensk dramatik till ett annat språk än originalspråket och för produktionskostnader i samband med översättningen av särskilt kostsamma verk, och

2. anordnare av evenemang eller presentationer för internationell spridning av svensk litteratur och svensk dramatik samt för internationella utbyten.

Sökanden ska bedriva näringsverksamhet. Förordning ([2014:1523](https://selex.se/eli/sfs/2014/1523)).

</section>
<section id="5" class="paragraf">

### 5 §

Statsbidrag enligt [4 §](#4) får endast lämnas i enlighet med kommissionens förordning [(EU) 2023/2831](https://eur-lex.europa.eu/legal-content/SV/ALL/?uri=celex%3A32831R2023) av den 13 december 2023 om tillämpningen av artiklarna 107 och 108 i fördraget om Europeiska unionens funktionssätt på stöd av mindre betydelse. De uppgifter som en medlemsstat har enligt artiklarna 6.4 och 7.4 i kommissionens förordning ska utföras av Statens kulturråd. Förordning ([2024:296](https://selex.se/eli/sfs/2024/296)).

</section>
<section id="6" class="paragraf">

### 6 §

Statsbidrag får även ges till

1. författare till svensk litteratur och svensk dramatik,

2. författare stadigvarande bosatt i Sverige, och

3. översättare av litteratur och dramatik till eller från svenska språket

för deltagande i internationellt utbyte på litteraturområdet.

Statsbidrag får vidare ges till översättare för provöversättning av svensk litteratur eller svensk dramatik till ett annat språk än originalspråket.

Med författare likställs illustratör, bildkonstnär och fotograf när det gäller litteratur som till väsentlig del innehåller illustrationer, bildkonst eller fotografier.

</section>

</section>
<section id="ärendenas-handläggning">

## Ärendenas handläggning

<section id="7" class="paragraf">

### 7 §

Statens kulturråd prövar frågor om statsbidrag enligt denna förordning. Förordning ([2013:1136](https://selex.se/eli/sfs/2013/1136)).

</section>

</section>
<section id="redovisning">

## Redovisning

<section id="8" class="paragraf">

### 8 §

Den som har beviljats statsbidrag enligt denna förordning ska till Statens kulturråd redovisa hur medlen har använts. Förordning ([2013:1136](https://selex.se/eli/sfs/2013/1136)).

</section>

</section>
<section id="återbetalning">

## Återbetalning

<section id="9" class="paragraf">

### 9 §

Statens kulturråd får besluta att helt eller delvis kräva tillbaka ett statsbidrag om

1. mottagaren av statsbidraget genom att lämna oriktiga uppgifter eller på annat sätt har förorsakat att bidraget har lämnats felaktigt eller med för högt belopp,

2. statsbidraget av något annat skäl än vad som sägs i 1 har lämnats felaktigt eller med för högt belopp och mottagaren borde ha insett detta,

3. statsbidraget inte används för det ändamål det har beviljats för,

4. den som har mottagit statsbidraget inte lämnar sådan redovisning som avses i [8 §](#8), eller

5. villkor i beslutet inte har följts. Förordning ([2013:1136](https://selex.se/eli/sfs/2013/1136)).

</section>
<section id="9a" class="paragraf" selex:status="upphavd" selex:upphavd="true">

### 9 a §

Har upphävts genom förordning ([2025:1057](https://selex.se/eli/sfs/2025/1057)).

</section>

</section>
<section id="bemyndigande">

## Bemyndigande

<section id="10" class="paragraf">

### 10 §

Statens kulturråd får meddela föreskrifter om verkställigheten av denna förordning. Förordning ([2013:1136](https://selex.se/eli/sfs/2013/1136)).

</section>

</section>
<section id="överklagande">

## Överklagande

<section id="11" class="paragraf">

### 11 §

Beslut enligt denna förordning får inte överklagas.


</section>

</section>
<section id="övergångsbestämmelser" selex:status="upphavd" selex:upphavd="true">

## Övergångsbestämmelser

[2007:1435](https://selex.se/eli/sfs/2007/1435)

Denna förordning träder i kraft den 1 februari 2008. Bidrag enligt förordningen lämnas dock för tid från och med den 1 januari 2008.

[2025:1057](https://selex.se/eli/sfs/2025/1057)

1. Denna förordning träder i kraft den 1 januari 2026.

2. Den upphävda paragrafen gäller dock för uppgifter som registrerats före ikraftträdandet.

</section>

</article>