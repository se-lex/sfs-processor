---
beteckning: "2007:1177"
rubrik: Förordning med instruktion för Moderna museet
departement: Kulturdepartementet
utfardad_datum: 2007-11-22
ikraft_datum: 2008-01-01
publicerad_datum: 2025-12-16
pdf_url: https://rkrattsdb.gov.se/SFSdoc/07/071177.pdf
andringsforfattningar:
  - beteckning: "2009:739"
    rubrik: Förordning om ändring i förordningen med instruktion för Moderna museet
    ikraft_datum: 2009-08-01
    anteckningar: "nuvarande 3, 4, 5 §§ betecknas 5, 3, 4 §§; ändr. 2, 6 §§, de nya 4, 5 §§"
  - beteckning: "2009:1566"
    rubrik: Förordning om ändring i förordningen med instruktion för Moderna museet
    ikraft_datum: 2010-01-01
    anteckningar: upph. 4 §; ändr. 6 §
  - beteckning: "2013:72"
    rubrik: Förordning om ändring i förordningen med instruktion för Moderna museet
    ikraft_datum: 2013-05-01
    anteckningar: ändr. 7 §
  - beteckning: "2014:168"
    rubrik: Förordning om ändring i förordningen med instruktion för Moderna museet
    ikraft_datum: 2014-05-15
    anteckningar: "nya 4, 4 a, 7 a §§"
  - beteckning: "2015:1001"
    rubrik: Förordning om ändring i förordningen med instruktion för Moderna museet
    ikraft_datum: 2016-02-01
    anteckningar: "ändr. 1, 12 §§"
  - beteckning: "2017:1086"
    rubrik: Förordning om ändring i förordningen med instruktion för Moderna museet
    ikraft_datum: 2018-01-01
    anteckningar: ändr. 5 §
  - beteckning: "2022:1814"
    rubrik: Förordning om ändring i förordningen med instruktion för Moderna museet
    ikraft_datum: 2023-01-01
    anteckningar: ändr. 12 §
---
<article selex:utfardad_datum="2007-11-22" selex:ikraft_datum="2008-01-01" selex:upphor_datum="2026-01-01" selex:upphavd="true">

# Förordning med instruktion för Moderna museet

<section id="uppgifter" selex:status="upphord" selex:upphor_datum="2026-01-01">

## Uppgifter

<section id="1" class="paragraf">

### 1 §

Moderna museets uppgift är att samla, bevara, visa och förmedla 1900- och 2000-talskonsten i alla dess former. Myndigheten ska verka för att dess verksamhet ska vara en angelägenhet för alla människor i samhället. Förordning ([2015:1001](https://selex.se/eli/sfs/2015/1001)).

</section>
<section id="2" class="paragraf">

### 2 §

Myndigheten ska inom sitt område

1. levandegöra konsten och dess samband med både samhällets utveckling och äldre konstformer,

2. verka för konstnärlig och kulturell förnyelse,

3. främja konstvetenskapen och förståelsen och intresset för vår tids konst,

4. vårda, förteckna, vetenskapligt bearbeta och genom nyförvärv berika myndighetens samling,

5. göra samlingen tillgänglig för allmänheten, ordna utställningar och bedriva pedagogisk verksamhet samt utlånings- och depositionsverksamhet,

6. vetenskapligt bearbeta övriga samlingar av konst som tillhör eller understöds av staten,

7. verka för ökad kunskap grundad på forskning och samverkan med andra, exempelvis universitet och högskolor, och förmedla kunskap inom sitt verksamhetsområde, och

8. utveckla sin position som ledande institution. Förordning ([2009:739](https://selex.se/eli/sfs/2009/739)).

</section>
<section id="3" class="paragraf">

### 3 §

Myndighetens ansvars- och samlingsområde omfattar i första hand måleri, skulptur, grafik, teckning och andra konstformer, företrädesvis från tiden efter år 1900, samt fotografiska bilder. Förordning ([2009:739](https://selex.se/eli/sfs/2009/739)).

</section>
<section id="4" class="paragraf">

### 4 §

Myndigheten ska rapportera uppgifter om sin besöksutveckling till Myndigheten för kulturanalys. Myndigheterna ska samråda om vilken rapportering som behövs. Förordning ([2014:168](https://selex.se/eli/sfs/2014/168)).

</section>
<section id="4a" class="paragraf">

### 4 a §

Myndigheten ska följa upp det regionala utfallet av sin verksamhet och rapportera det till Statens kulturråd. Myndigheterna ska samråda om vilken rapportering som behövs. Förordning ([2014:168](https://selex.se/eli/sfs/2014/168)).

</section>
<section id="5" class="paragraf">

### 5 §

Myndigheten ska bedriva internationellt och interkulturellt utbyte och samarbete. Förordning ([2017:1086](https://selex.se/eli/sfs/2017/1086)).

</section>
<section id="6" class="paragraf">

### 6 §

Utöver de uppgifter som myndigheten har enligt 1 och [2 §](#2)§ får den tillhandahålla varor och åta sig att utföra undersökningar, utredningar och andra tjänster inom sitt verksamhetsområde. Förordning ([2009:1566](https://selex.se/eli/sfs/2009/1566)).

</section>

</section>
<section id="samverkan">

## Samverkan

<section id="7" class="paragraf">

### 7 §

Myndigheten ska samarbeta med Statens centrum för arkitektur och design och Nationalmuseum om gemensamma funktioner. Förordning ([2013:72](https://selex.se/eli/sfs/2013/72)).

</section>
<section id="7a" class="paragraf">

### 7 a §

Myndighetens samverkan med myndigheter och andra aktörer ska omfatta det civila samhällets organisationer. Förordning ([2014:168](https://selex.se/eli/sfs/2014/168)).

</section>

</section>
<section id="ledning">

## Ledning

<section id="8" class="paragraf">

### 8 §

Myndigheten leds av en myndighetschef.

</section>

</section>
<section id="anställningar-och-uppdrag">

## Anställningar och uppdrag

<section id="9" class="paragraf">

### 9 §

Överintendenten är myndighetschef.

</section>

</section>
<section id="personalansvarsnämnd">

## Personalansvarsnämnd

<section id="10" class="paragraf">

### 10 §

Vid myndigheten ska det finnas en personalansvarsnämnd.

</section>

</section>
<section id="tillämpligheten-av-vissa-föror">

## Tillämpligheten av vissa förordningar

<section id="11" class="paragraf">

### 11 §

Myndigheten ska tillämpa personalföreträdarförordningen ([1987:1101](https://selex.se/eli/sfs/1987/1101)).

</section>

</section>
<section id="avgifter">

## Avgifter

<section id="12" class="paragraf">

### 12 §

När myndigheten utför de uppgifter som anges i [2 §](#2) 5, får den ta ut avgifter för verksamheten inom ramen för full kostnadstäckning. Avgiften bestäms av myndigheten, utom i de fall som avses i [15 §](#15) avgiftsförordningen ([1992:191](https://selex.se/eli/sfs/1992/191)).

Myndigheten får disponera avgiftsinkomsterna.

För barn och unga under 19 år ska myndigheten ha fri entré till alla utställningar. Förordning ([2022:1814](https://selex.se/eli/sfs/2022/1814)).

</section>
<section id="13" class="paragraf">

### 13 §

För verksamhet som anges i [6 §](#6) ska myndigheten ta ut avgifter motsvarande full kostnadstäckning. Avgifternas storlek bestäms av myndigheten, utom i de fall som avses i [15 §](#15) avgiftsförordningen.

Myndigheten får disponera avgiftsinkomsterna.

</section>

</section>
<section id="undantag-från-myndighetsförord">

## Undantag från myndighetsförordningen

<section id="14" class="paragraf">

### 14 §

Följande bestämmelse i myndighetsförordningen ([2007:515](https://selex.se/eli/sfs/2007/515)) ska inte tillämpas på myndigheten:

</section>
<section id="29" class="paragraf">

### 29 §

om ärendeförteckning.

</section>

</section>

</article>