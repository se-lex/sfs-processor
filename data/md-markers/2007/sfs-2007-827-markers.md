---
beteckning: "2007:827"
rubrik: Förordning med instruktion för Statskontoret
departement: Finansdepartementet
utfardad_datum: 2007-11-08
ikraft_datum: 2008-01-01
publicerad_datum: 2026-01-02
pdf_url: https://rkrattsdb.gov.se/SFSdoc/07/070827.pdf
andringsforfattningar:
  - beteckning: "2008:1261"
    rubrik: Förordning om ändring i förordningen med instruktion för Statskontoret
    ikraft_datum: 2009-01-01
    anteckningar: "ändr. 1, 2, 4 §§"
  - beteckning: "2011:1152"
    rubrik: Förordning om ändring i förordningen med instruktion för Statskontoret
    ikraft_datum: 2012-01-01
    anteckningar: "ändr. 2, 9 §§, rubr. närmast före 9 § sätts närmast före nya 8 a §; nya 8 a, 10 §§"
  - beteckning: "2013:198"
    rubrik: Förordning om ändring i förordningen med instruktion för Statskontoret
    ikraft_datum: 2013-06-01
    anteckningar: "ändr. 1, 2, 9 §§; nya 1 a, 1 b §§"
  - beteckning: "2016:1087"
    rubrik: Förordning om ändring i förordningen med instruktion för Statskontoret
    ikraft_datum: 2017-01-01
    anteckningar: ny 1 c §
  - beteckning: "2018:146"
    rubrik: Förordning om ändring i förordningen med instruktion för Statskontoret
    ikraft_datum: 2018-05-01
    anteckningar: ändr. 1 b §
  - beteckning: "2019:1058"
    rubrik: Förordning om ändring i förordningen med instruktion för Statskontoret
    ikraft_datum: 2020-01-01
    anteckningar: ändr. 1 b §
  - beteckning: "2024:189"
    rubrik: Förordning om ändring i förordningen med instruktion för Statskontoret
    ikraft_datum: 2024-05-01
    anteckningar: ändr. 1 c §
---
<article selex:utfardad_datum="2007-11-08" selex:ikraft_datum="2008-01-01" selex:upphor_datum="2026-01-01" selex:upphavd="true">

# Förordning med instruktion för Statskontoret

<section id="uppgifter">

## Uppgifter

<section id="1" class="paragraf">

### 1 §

Statskontoret ska på regeringens uppdrag genomföra utredningar, utvärderingar och uppföljningar av statlig och statligt finansierad verksamhet och av övergripande frågor om den offentliga förvaltningens funktionssätt. I detta ingår att

1. analysera verksamheter och myndigheter ur ett effektivitetsperspektiv,

2. redovisa effekter av statliga åtgärder, och

3. ge underlag för omprövning och effektivisering. Förordning ([2013:198](https://selex.se/eli/sfs/2013/198)).

</section>
<section id="1a" class="paragraf">

### 1 a §

Myndigheten ska bistå regeringen med underlag för utvecklingen av förvaltningspolitiken. I detta ingår bland annat att

1. följa upp och regelbundet beskriva den offentliga sektorns utveckling,

2. följa och analysera den strategiska kompetensförsörjningen i statsförvaltningen och uppmärksamma regeringen på behov av samlade stödinsatser för att främja kompetensförsörjningen, och

3. bevaka vissa frågor om kvalitets- och verksamhetsutveckling i statsförvaltningen. Förordning ([2013:198](https://selex.se/eli/sfs/2013/198)).

</section>
<section id="1b" class="paragraf">

### 1 b §

Myndigheten ska redogöra för utvecklingen av statens styrning av kommuner och regioner. Förordning ([2019:1058](https://selex.se/eli/sfs/2019/1058)).

</section>
<section id="1c" class="paragraf">

### 1 c §

Myndigheten ska främja och samordna arbetet för en god förvaltningskultur i staten. Myndigheten ska också främja och samordna arbetet mot korruption i staten. Förordning ([2024:189](https://selex.se/eli/sfs/2024/189)).

</section>
<section id="2" class="paragraf">

### 2 §

Myndigheten ska

1. lämna förslag till regeringen på utredningar, utvärderingar och uppföljningar av statlig och statligt finansierad verksamhet, och

2. efter överenskommelse bistå Regeringskansliet och statliga kommittéer med metod- och utredningsstöd. Förordning ([2013:198](https://selex.se/eli/sfs/2013/198)).

</section>
<section id="3" class="paragraf">

### 3 §

Myndigheten ska, där så är relevant, beakta kvinnors och mäns villkor i sitt utvärderings- och analysarbete.

</section>

</section>
<section id="samverkan">

## Samverkan

<section id="4" class="paragraf">

### 4 §

Myndigheten ska samverka med Ekonomistyrningsverket i syfte att säkerställa en effektiv och ändamålsenlig statsförvaltning. Förordning ([2008:1261](https://selex.se/eli/sfs/2008/1261)).

</section>

</section>
<section id="ledning">

## Ledning

<section id="5" class="paragraf">

### 5 §

Myndigheten leds av en myndighetschef.

</section>

</section>
<section id="anställningar-och-uppdrag">

## Anställningar och uppdrag

<section id="6" class="paragraf">

### 6 §

Generaldirektören är myndighetschef.

</section>

</section>
<section id="personalansvarsnämnd">

## Personalansvarsnämnd

<section id="7" class="paragraf">

### 7 §

Vid myndigheten ska det finnas en personalansvarsnämnd.

</section>

</section>
<section id="tillämpligheten-av-vissa-föror">

## Tillämpligheten av vissa förordningar

<section id="8" class="paragraf">

### 8 §

Myndigheten ska tillämpa personalföreträdarförordningen ([1987:1101](https://selex.se/eli/sfs/1987/1101)).

</section>

</section>
<section id="avgifter">

## Avgifter

<section id="8a" class="paragraf">

### 8 a §

Statskontoret får ta ut avgifter för den verksamhet som avses i [1 §](#1) i enlighet med vad som anges i uppdrag till myndigheten. Myndigheten  får disponera avgiftsinkomsterna. Förordning ([2011:1152](https://selex.se/eli/sfs/2011/1152)).

</section>
<section id="9" class="paragraf">

### 9 §

Statskontoret får ta ut avgifter för metod- och utredningsstöd enligt [2 §](#2) 2, besluta om avgifternas storlek och disponera avgiftsinkomsterna. Förordning ([2013:198](https://selex.se/eli/sfs/2013/198)).

</section>
<section id="10" class="paragraf">

### 10 §

Statskontoret får ta ut avgifter för lokaler och offentlig inköps- och resurssamordning enligt [4 §](#4) första stycket 5 och 7 avgiftsförordningen ([1992:191](https://selex.se/eli/sfs/1992/191)) trots de begränsningar som anges i [4 §](#4) andra stycket samma förordning. Förordning ([2011:1152](https://selex.se/eli/sfs/2011/1152)).

</section>

</section>

</article>