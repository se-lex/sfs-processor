---
beteckning: "2007:758"
rubrik: Förordning med instruktion för Fortifikationsverket
departement: Finansdepartementet
utfardad_datum: 2007-11-01
ikraft_datum: 2008-01-01
publicerad_datum: 2025-12-16
pdf_url: https://rkrattsdb.gov.se/SFSdoc/07/070758.pdf
andringsforfattningar:
  - beteckning: "2011:1528"
    rubrik: Förordning om ändring i förordningen med instruktion för Fortifikationsverket
    ikraft_datum: 2012-01-01
    anteckningar: "upph. 10 §; ändr. 1, 9, 14, 15 §§"
  - beteckning: "2014:529"
    rubrik: Förordning om ändring i förordningen med instruktion för Fortifikationsverket
    ikraft_datum: 2014-09-01
    anteckningar: "ändr. 9, 14 §§; ny 10 §"
  - beteckning: "2025:1051"
    rubrik: Förordning om ändring i förordningen med instruktion för Fortifikationsverket
    ikraft_datum: 2025-12-15
    anteckningar: ny 11 a §
---
<article selex:utfardad_datum="2007-11-01" selex:ikraft_datum="2008-01-01">

# Förordning med instruktion för Fortifikationsverket

<section id="uppgifter">

## Uppgifter

<section id="1" class="paragraf">

### 1 §

Fortifikationsverket ansvarar för att förvalta en viss del av statens fasta egendom, såsom fastigheter avsedda för försvarsändamål.

Fastigheterna ska förvaltas så att en god resurshushållning och en hög kostnadseffektivitet uppnås. Underhållet på fastigheterna ska inte dras ned för att frigöra medel för hyresgästen. Förordning ([2011:1528](https://selex.se/eli/sfs/2011/1528)).

</section>
<section id="2" class="paragraf">

### 2 §

Myndigheten ska på uppdrag av regeringen genomföra nybyggnation och ombyggnation av fast egendom samt för statens räkning förvärva fast egendom.

</section>
<section id="3" class="paragraf">

### 3 §

Myndigheten ska bistå Försvarsmakten i lokalförsörjningsfrågor.

</section>
<section id="4" class="paragraf">

### 4 §

Myndigheten ska ansvara för anskaffning av mark samt för etablering, förvaltning och avyttring av byggnader, anläggningar m.m. för försvarets behov i samband med internationella fredsbevarande och humanitära insatser.

</section>
<section id="5" class="paragraf">

### 5 §

Myndigheten ska bedriva fortifikatoriskt utvecklingsarbete så att kompetens för det svenska samhällets behov inom skydds- och anläggningsteknik kan utvecklas och säkerställas.

</section>
<section id="6" class="paragraf">

### 6 §

Myndigheten ska på uppdrag av Försvarsmakten lämna underlag för inriktningen av och genomföra utvecklingsprojekt avseende skydds- och anläggningsteknik.

</section>
<section id="7" class="paragraf">

### 7 §

Myndigheten har inom sitt verksamhetsområde rätt att bedriva uppdragsverksamhet.

</section>

</section>
<section id="samverkan">

## Samverkan

<section id="8" class="paragraf">

### 8 §

Myndigheten ska utbyta erfarenheter och information med andra myndigheter i syfte att öka civila och militära synergieffekter inom Fortifikationsverkets verksamhetsområde.

</section>

</section>
<section id="ledning">

## Ledning

<section id="9" class="paragraf">

### 9 §

Myndigheten leds av en styrelse. Förordning ([2014:529](https://selex.se/eli/sfs/2014/529)).

</section>
<section id="10" class="paragraf">

### 10 §

Styrelsen ska bestå av högst sju ledamöter. Förordning ([2014:529](https://selex.se/eli/sfs/2014/529)).

</section>

</section>
<section id="anställningar-och-uppdrag">

## Anställningar och uppdrag

<section id="11" class="paragraf">

### 11 §

Generaldirektören är myndighetschef.

</section>
<section id="11a" class="paragraf">

### 11 a §

Vid myndigheten ska det finnas en överdirektör. Förordning ([2025:1051](https://selex.se/eli/sfs/2025/1051)).

</section>
<section id="12" class="paragraf">

### 12 §

I fråga om anställning vid Fortifikationsverket av en militär tjänsteman i Försvarsmakten tillämpas inte [6 §](#6) anställningsförordningen ([1994:373](https://selex.se/eli/sfs/1994/373)).

</section>

</section>
<section id="personalansvarsnämnd">

## Personalansvarsnämnd

<section id="13" class="paragraf">

### 13 §

Vid myndigheten ska det finnas en personalansvarsnämnd.

</section>

</section>
<section id="tillämpligheten-av-vissa-föror">

## Tillämpligheten av vissa förordningar

<section id="14" class="paragraf">

### 14 §

Myndigheten ska tillämpa internrevisionsförordningen ([2006:1228](https://selex.se/eli/sfs/2006/1228)) och personalföreträdarförordningen ([1987:1101](https://selex.se/eli/sfs/1987/1101)). Förordning ([2014:529](https://selex.se/eli/sfs/2014/529)).

</section>

</section>
<section id="avgifter">

## Avgifter

<section id="15" class="paragraf">

### 15 §

Fortifikationsverket ska ta ut avgifter för fastighetsförvaltningen och den verksamhet som avses i [7 §](#7). Verket beslutar om avgifternas storlek utom i de fall som avses enligt [15 §](#15) avgiftsförordningen ([1992:191](https://selex.se/eli/sfs/1992/191)). Verket får disponera avgiftsinkomsterna. Förordning ([2011:1528](https://selex.se/eli/sfs/2011/1528)).


</section>

</section>
<section id="övergångsbestämmelser">

## Övergångsbestämmelser

[2014:529](https://selex.se/eli/sfs/2014/529)

Denna förordning träder i kraft den 1 januari 2015 i fråga om [14 §](#14) och i övrigt den 1 september 2014.

</section>

</article>