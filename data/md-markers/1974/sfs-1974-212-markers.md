---
beteckning: "1974:212"
rubrik: Bisjukdomsförordning
departement: Landsbygds- och infrastrukturdepartementet
utfardad_datum: 1974-05-10
publicerad_datum: 2026-01-02
pdf_url: https://svenskforfattningssamling.se/sites/default/files/sfs/1974-05/SFS1974-212.pdf
andringsforfattningar:
  - beteckning: "1983:215"
    rubrik: Förordning om ändring i bisjukdomskungörelsen
    ikraft_datum: 1983-07-01
    anteckningar: ändr. 13 §
  - beteckning: "1987:832"
    rubrik: Förordning om ändring i bisjukdomskungörelsen
    ikraft_datum: 1987-08-15
    anteckningar: "ändr. författningsrubr.; nya 2 a §, 13 a § begr. giltighet"
  - beteckning: "1988:229"
    rubrik: Förordning om ändring i bisjukdomsförordningen
    ikraft_datum: 1988-05-15
    anteckningar: ändr. 2 a §
  - beteckning: "1991:1443"
    rubrik: Förordning om ändring i bisjukdomsförordningen
    ikraft_datum: 1991-12-10
    anteckningar: "ändr. 2, 2 a, 3, 4, 5, 6, 7, 9, 10, 11, 13, 14, 15, 17 §§"
  - beteckning: "1992:855"
    rubrik: Förordning om ändring i bisjukdomsförordningen
    ikraft_datum: 1992-07-01
    anteckningar: ny 13 a §
  - beteckning: "1993:1421"
    rubrik: Förordning om ändring i bisjukdomsförordningen
    ikraft_datum: 1994-01-01
    anteckningar: "ändr. 4, 7 §§"
  - beteckning: "1998:448"
    rubrik: Förordning om ändring i bisjukdomsförordningen
    ikraft_datum: 1998-07-01
    anteckningar: ändr. 14 §
  - beteckning: "2004:1375"
    rubrik: Förordning om ändring i bisjukdomsförordningen
    ikraft_datum: 2005-02-01
    anteckningar: ändr. 15 §
  - beteckning: "2012:362"
    rubrik: Förordning om ändring i bisjukdomsförordningen
    ikraft_datum: 2012-07-01
    anteckningar: ny 1 a §
  - beteckning: "2019:623"
    rubrik: Förordning om ändring i bisjukdomsförordningen
    ikraft_datum: 2019-12-01
    anteckningar: upph. 7 §
  - beteckning: "2025:1184"
    rubrik: Förordning om ändring i bisjukdomsförordningen
    ikraft_datum: 2026-01-01
    anteckningar: ändr. 14 §
  - beteckning: "1982:238"
    rubrik: Förordning om ändring i bisjukdomskungörelsen
    anteckningar: ändr. 13 §
  - beteckning: "1979:66"
    rubrik: Förordning om ändring i bisjukdomskungörelsen
    anteckningar: ändr. 1 §
  - beteckning: "1977:899"
    rubrik: Förordning om ändring i bisjukdomskungörelsen
    anteckningar: "ändr. 4, 7 §§"
  - beteckning: "1976:739"
    rubrik: Förordning om ändring i bisjukdomskungörelsen
    anteckningar: "ändr. 4, 7 §§"
  - beteckning: "1977:250"
    rubrik: Förordning om ändring i bisjukdomskungörelsen
    anteckningar: "ändr. 2, 13 §§"
---

<article selex:utfardad_datum="1974-05-10">

# Bisjukdomsförordning

<section id="allmänna-bestämmelser">

## Allmänna bestämmelser

<section id="1" class="paragraf">

### 1 §

Bekämpning enligt bisjukdomslagen ([1974:211](https://selex.se/eli/sfs/1974/211)) får ske i fråga om amerikansk yngelröta, kvalstersjuka och varroasjuka. Förordning ([1979:66](https://selex.se/eli/sfs/1979/66)).

</section>
<section id="1a" class="paragraf">

### 1 a §

Länsstyrelsens uppgifter enligt [2 §](#2) bisjukdomslagen ([1974:211](https://selex.se/eli/sfs/1974/211)) och denna förordning utförs av

1. Länsstyrelsen i Stockholms län, när biodling av någon betydelse bedrivs i Stockholms, Uppsala, Södermanlands, Gotlands eller Västmanlands län,

2. Länsstyrelsen i Östergötlands län, när biodling av någon betydelse bedrivs i Östergötlands, Jönköpings eller Kalmar län,

3. Länsstyrelsen i Skåne län, när biodling av någon betydelse bedrivs i Skåne, Kronobergs eller Blekinge län,

4. Länsstyrelsen i Västra Götalands län, när biodling av någon betydelse bedrivs i Västra Götalands eller Hallands län,

5. Länsstyrelsen i Dalarnas län, när biodling av någon betydelse bedrivs i Dalarnas, Värmlands, Örebro eller Gävleborgs län,

6. Länsstyrelsen i Västernorrlands län, när biodling av någon betydelse bedrivs i Västernorrlands eller Jämtlands län, och

7. Länsstyrelsen i Norrbottens län, när biodling av någon betydelse bedrivs i Norrbottens eller Västerbottens län. Förordning ([2012:362](https://selex.se/eli/sfs/2012/362)).

</section>
<section id="2" class="paragraf">

### 2 §

Det åligger statens jordbruksverk i fråga om bekämpning av bisjukdom som avses i [1 §](#1) att

1. med uppmärksamhet följa sjukdomens uppträdande och spridning såväl inom som utom riket samt att särskilt söka utröna sjukdomens spridningsvägar,

2. utfärda föreskrifter om bekämpning av sjukdomen till tillsynsmän som avses i [3 §](#3) samt meddela anvisningar om bekämpning till ledning för andra myndigheter,

3. till hjälp för biodlare meddela råd och anvisningar för igenkännande och bekämpning av sjukdomen,

4. skyndsamt underrätta chefen för jordbruksdepartementet, då sådan sjukdom utbrutit i landet, samt hålla honom underrättad om sjukdomens vidare utbredning och när den upphört,

5. i övrigt leda bekämpningen av sjukdomen och, när så behövs, genom framställning till regeringen eller vederbörlig myndighet verka för dess bekämpning.

Det åligger länsstyrelsen att regionalt biträda jordbruksverket med bekämpning. Förordning ([1991:1443](https://selex.se/eli/sfs/1991/1443))

</section>
<section id="2a" class="paragraf">

### 2 a §

Beslut i särskilda fall om åtgärder enligt [3 §](#3) bisjukdomslagen ([1974:211](https://selex.se/eli/sfs/1974/211)) får meddelas av jordbruksverket. Förordning ([1991:1443](https://selex.se/eli/sfs/1991/1443)).

Jordbruksverket får meddela sådana föreskrifter som avses i [3 §](#3) 4 bisjukdomslagen om förbud mot eller villkor för bortförande av levande bin m. m. från ett område som inte har förklarats smittat eller misstänkt för smitta. Förordning ([1991:1443](https://selex.se/eli/sfs/1991/1443)).

</section>
<section id="3" class="paragraf">

### 3 §

I län, där biodling av någon betydelse bedrives, skall länsstyrelsen efter samråd med styrelserna för större biodlarföreningar inom länet utse erforderligt antal tillsynsmän med uppgift att inom för var och en av dem bestämt tillsynsdistrikt verka för bekämpning av sjukdom som avses i [1 §](#1).  Förordning ([1991:1443](https://selex.se/eli/sfs/1991/1443)).

</section>
<section id="4" class="paragraf">

### 4 §

Till tillsynsman skall utses en i biskötsel kunnig person som har  erforderlig kunskap om smittsamma bisjukdomar och sätten för deras  bekämpning och som i övrigt kan anses lämplig för uppdraget. Uppdraget får när som helst återkallas.

Länsstyrelsen skall genast till Jordbruksverket sända uppgift om de personer som utsetts till tillsynsmän och tillsynsdistriktens omfattning samt införa uppgifterna i länets författningssamling. Förordning ([1993:1421](https://selex.se/eli/sfs/1993/1421)).

</section>

</section>
<section id="anmälan-och-smittförklaring">

## Anmälan och smittförklaring

<section id="5" class="paragraf">

### 5 §

Anmälan enligt [2 §](#2) bisjukdomslagen ([1974:211](https://selex.se/eli/sfs/1974/211)) göres hos tillsynsman i distriktet eller länsstyrelsen. Förordning ([1991:1443](https://selex.se/eli/sfs/1991/1443)).

</section>
<section id="6" class="paragraf">

### 6 §

Har sjukdom som avses i [1 §](#1) utbrutit eller finnes skälig anledning antaga att sådan sjukdom förekommer, skall jordbruksverket omedelbart förklara område av den storlek, som med hänsyn till omständigheterna anses erforderlig, smittat eller misstänkt för smitta. Förordning ([1991:1443](https://selex.se/eli/sfs/1991/1443)).

</section>
<section id="7" class="paragraf" selex:status="upphavd" selex:upphavd="true">

### 7 §

Har upphävts genom förordning ([2019:623](https://selex.se/eli/sfs/2019/623)).

</section>
<section id="8" class="paragraf">

### 8 §

Från område som förklarats smittat eller misstänkt för smitta får ej utan särskilt tillstånd av tillsynsmannen bortföras levande bin, utbyggda vaxkakor och avfall av sådana, begagnade bibostäder eller begagnade biodlingsredskap. Under tiden den 1 oktober--den 31 mars får dock vaxkakor och avfall av sådana förflyttas för omsmältning.

Tillsynsmans skyldigheter och befogenheter m.m.

</section>
<section id="9" class="paragraf">

### 9 §

Tillsynsman skall ställa sig till efterrättelse av jordbruksverkets utfärdade föreskrifter om sjukdomsbekämpning. I övrigt är tillsynsman underställd länsstyrelsen. Förordning ([1991:1443](https://selex.se/eli/sfs/1991/1443)).

</section>
<section id="10" class="paragraf">

### 10 §

Utbryter smittsam bisjukdom inom tillsynsdistrikt, där förklaring enligt [6 §](#6) icke gäller, eller finnes skälig anledning antaga att sådan sjukdom förekommer där, skall tillsynsmannen omedelbart anmäla detta till länsstyrelsen. Förordning ([1991:1443](https://selex.se/eli/sfs/1991/1443)).

</section>
<section id="11" class="paragraf">

### 11 §

Har tillsynsman anledning misstänka förekomst av sjukdom som avses i [1 §](#1), skall han verkställa undersökning för att fastställa sjukdomens art och taga härför erforderliga prov. Sådan undersökning skall också göras på begäran av länsstyrelse. Finner tillsynsman att bisamhället smittats av sjukdom som avses i [1 §](#1), skall han vidtaga sådana i [3 §](#3) första stycket bisjukdomslagen ([1974:211](https://selex.se/eli/sfs/1974/211)) angivna åtgärder som är nödvändiga för bekämpning av sjukdomen.

Bisamhälle, som tagit bostad i annat föremål än avsedd bibostad och som kan misstänkas vara smittat av sjukdom som avses i [1 §](#1), får tillsynsman förinta utan föregående undersökning. Om innehavaren av sådant bisamhälle motsätter sig förintandet och den skada som uppkommer genom förintandet ej är ringa, skall jordbruksverkets medgivande dock först inhämtas. Förordning ([1991:1443](https://selex.se/eli/sfs/1991/1443)).

</section>
<section id="12" class="paragraf">

### 12 §

Den som innehar bisamhälle eller föremål vari herrelöst bisamhälle tagit bostad skall lämna tillsynsman erforderligt biträde vid undersökning och behandling av bisamhället.

</section>

</section>
<section id="ersättningsbestämmelser">

## Ersättningsbestämmelser

<section id="13" class="paragraf">

### 13 §

För kostnad eller förlust som har uppkommit genom en tillsynsmans eller annan myndighets beslut om förintande av bisamhällen i bigårdar kan ersättning av statsmedel lämnas med 100 kronor för varje bisamhälle. Ersättning lämnas dock endast om minst fyra bisamhällen har förintats. Från ersättningsbeloppet skall frånräknas en självrisk om 300 kronor.

Ersättning av statsmedel kan också lämnas till den som på grund av beslut av en tillsynsman eller annan myndighet får vidkännas kostnad eller förlust genom att vildbisamhälle förintas.

Frågor om ersättning prövas av jordbruksverket eller, efter verkets bestämmande, av länsstyrelsen. Anspråk på sådan ersättning skall framställas inom sex månader från det förintande ägde rum. Framställs inte anspråk inom denna tid, är rätten till ersättning förfallen. Förordning ([1991:1443](https://selex.se/eli/sfs/1991/1443)).

</section>
<section id="13a" class="paragraf">

### 13 a §

Bestämmelserna i [13 §](#13) första stycket gäller inte om en tillsynsman eller annan myndighet har beslutat förinta bisamhällen i bigårdar för att bekämpa eller hindra spridning av varroasjuka. Ersättning för kostnad eller förlust kan i sådana fall lämnas med 900 kronor för varje bisamhälle. Förordning ([1992:855](https://selex.se/eli/sfs/1992/855))

</section>
<section id="14" class="paragraf">

### 14 §

Undersökning och behandling av bisamhälle utförs av tillsynsman utan kostnad för innehavaren.

Ersättning till tillsynsman lämnas av statsmedel enligt en taxa som fastställs av Jordbruksverket efter samråd med Statskontoret. Förordning ([2025:1184](https://selex.se/eli/sfs/2025/1184)).

</section>

</section>
<section id="övriga-bestämmelser">

## Övriga bestämmelser

<section id="15" class="paragraf">

### 15 §

Den som innehar bisamhälle skall lämna uppgift till länsstyrelsen om var bisamhällets bostad är stadigvarande uppställd. Efter anmaning av länsstyrelsen skall uppgift också lämnas om tillfällig uppställningsplats. Förordning ([2004:1375](https://selex.se/eli/sfs/2004/1375)).

</section>
<section id="16" class="paragraf">

### 16 §

Om förbud mot införsel av levande bin finns bestämmelser i kungörelsen ([1962:62](https://selex.se/eli/sfs/1962/62)) angående införsel av levande bin.

</section>
<section id="17" class="paragraf">

### 17 §

Närmare föreskrifter för tillämpningen av denna kungörelse meddelas av jordbruksverket. Förordning ([1991:1443](https://selex.se/eli/sfs/1991/1443)).


</section>

</section>
<section id="övergångsbestämmelser">

## Övergångsbestämmelser

[1987:832](https://selex.se/eli/sfs/1987/832)

Denna förordning träder i kraft den 15 augusti 1987.

Den nya [13 a §](#13a) skall dock tillämpas i fråga om åtgärder som har beslutats från och med den 1 juli 1987. Paragrafen gäller endast till utgången av år 1988.

[1992:855](https://selex.se/eli/sfs/1992/855)

Denna förordning träder i kraft den 1 juli 1992. Den nya [13 a §](#13a) skall dock tillämpas i fråga om åtgärder som har beslutats från och med den 1 januari 1991.

</section>

</article>