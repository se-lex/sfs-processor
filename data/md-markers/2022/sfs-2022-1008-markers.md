---
beteckning: "2022:1008"
rubrik: Förordning om anvisning av en kommun som ska ordna boende för vissa utlänningar
departement: Justitiedepartementet
utfardad_datum: 2022-06-22
ikraft_datum: 2022-07-01
publicerad_datum: 2026-01-02
pdf_url: https://svenskforfattningssamling.se/sites/default/files/sfs/2022-06/SFS2022-1008.pdf
andringsforfattningar:
  - beteckning: "2022:1560"
    rubrik: Förordning om ändring i förordningen om anvisning av en kommun som ska ordna boende för vissa utlänningar
    ikraft_datum: 2023-01-01
    anteckningar: ändr. 3 §
  - beteckning: "2023:610"
    rubrik: Förordning om ändring i förordningen om anvisning av en kommun som ska ordna boende för vissa utlänningar
    ikraft_datum: 2024-01-01
    anteckningar: ändr. 3 §
  - beteckning: "2024:936"
    rubrik: Förordning om ändring i förordningen om anvisning av en kommun som ska ordna boende för vissa utlänningar
    ikraft_datum: 2025-01-01
    anteckningar: ändr. 3 §
  - beteckning: "2025:69"
    rubrik: Förordning om ändring i förordningen om anvisning av en kommun som ska ordna boende för vissa utlänningar
    ikraft_datum: 2025-03-01
    anteckningar: ändr. 7 §
  - beteckning: "2025:896"
    rubrik: Förordning om ändring i förordningen om anvisning av en kommun som ska ordna boende för vissa utlänningar
    ikraft_datum: 2026-01-01
    anteckningar: ändr. 3 §
---
<article selex:utfardad_datum="2022-06-22" selex:ikraft_datum="2022-07-01">

# Förordning om anvisning av en kommun som ska ordna boende för vissa utlänningar

<section id="inledande-bestämmelser">

## Inledande bestämmelser

<section id="1" class="paragraf">

### 1 §

Denna förordning innehåller bestämmelser om anvisning av en kommun som ska ordna boende enligt [3 §](#3) första stycket lagen ([1994:137](https://selex.se/eli/sfs/1994/137)) om mottagande av asylsökande m.fl.

</section>

</section>
<section id="förordningen-är-meddelad-med-s">

## Förordningen är meddelad med stöd av

- [23 a §](#23a) lagen om mottagande av asylsökande m.fl. i fråga om 3, 4, 6 och [7 §](#7)§, och

- [8 kap. 7 § regeringsformen](https://selex.se/eli/sfs/1974/152#kap8.7) i fråga om övriga bestämmelser.

</section>
<section id="prognos-för-behov-av-boende">

## Prognos för behov av boende

<section id="2" class="paragraf">

### 2 §

Migrationsverket ska ta fram en prognos för det totala boendebehovet för utlänningar som avses i [1 §](#1) första stycket 2 lagen ([1994:137](https://selex.se/eli/sfs/1994/137)) om mottagande av asylsökande m.fl. som inte är ensamkommande barn. Migrationsverket ska även beräkna hur många av dessa utlänningar som behöver anvisas en kommun som ska ordna boende.

</section>

</section>
<section id="antal-anvisningar-per-kommun">

## Antal anvisningar per kommun

<section id="3" class="paragraf">

### 3 §

Det sammanlagda antalet utlänningar som Migrationsverket får anvisa kommunerna att ordna boende för under 2026 får inte överstiga 2 800. Förordning ([2025:896](https://selex.se/eli/sfs/2025/896)).

</section>
<section id="4" class="paragraf">

### 4 §

Migrationsverket ska, så snart det är möjligt, utifrån det antal utlänningar som anges i [3 §](#3) ta fram en beräkning av antalet anvisningar per kommun (fördelningstal). Kommunerna och regeringen ska omgående informeras om fördelningstalen per kommun. Om det med hänsyn till behovet av att kunna beakta barnets bästa finns synnerliga skäl, får Migrationsverket revidera fördelningstalen till enskilda kommuner under den aktuella perioden.

Vid beräkningen av fördelningstalen ska, utöver de kriterier som framgår av [3 b §](#3b) lagen ([1994:137](https://selex.se/eli/sfs/1994/137)) om mottagande av asylsökande m.fl., hänsyn tas till det totala antalet utlänningar med tillfälligt skydd som vistas i kommunen. Dessutom får, vid behov, kommunernas förutsättningar att tillhandahålla bostäder beaktas.

</section>

</section>
<section id="beslut-om-anvisning-av-en-komm">

## Beslut om anvisning av en kommun som ska ordna boende

<section id="5" class="paragraf">

### 5 §

Migrationsverket får inom ramen för fördelningstalen besluta att i det enskilda fallet anvisa en kommun som ska ordna boendet enligt [3 §](#3) första stycket lagen ([1994:137](https://selex.se/eli/sfs/1994/137)) om mottagande av asylsökande m.fl.

</section>
<section id="6" class="paragraf">

### 6 §

En kommun ska ha ordnat boende senast inom en månad från tidpunkten för beslutet att kommunen ska ordna boendet.

</section>

</section>
<section id="prioritering-vid-anvisningar">

## Prioritering vid anvisningar

<section id="7" class="paragraf">

### 7 §

Utlänningar som bor i ett sådant boende som en kommun har ordnat enligt [3 a §](#3a) tredje stycket lagen ([1994:137](https://selex.se/eli/sfs/1994/137)) om mottagande av asylsökande m.fl. eller som bor på ett av Migrationsverkets asylboenden ska ha förtur vid anvisningar.

Även utlänningar som har varit ensamkommande barn ska ha förtur vid anvisningar när de fyller 18 år. En sådan anvisning ska i första hand avse samma kommun som utlänningen vistats i enligt [3 §](#3) andra stycket lagen om mottagande av asylsökande m.fl. Förordning ([2025:69](https://selex.se/eli/sfs/2025/69)).

</section>

</section>
<section id="uppgiftsskyldighet">

## Uppgiftsskyldighet

<section id="8" class="paragraf">

### 8 §

Migrationsverket ska till den kommun som anvisats enligt [5 §](#5) lämna de uppgifter om en utlänning som behövs för kommunens anordnande av boendet. Migrationsverket ska även lämna uppgifter till kommunen vid ändrade förhållanden.

</section>

</section>
<section id="överklagande">

## Överklagande

<section id="9" class="paragraf">

### 9 §

Beslut enligt denna förordning får inte överklagas.

</section>

</section>

</article>