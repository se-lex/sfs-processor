---
beteckning: "2022:266"
rubrik: Förordning om stöd med anledning av brexit
departement: Klimat- och näringslivsdepartementet
utfardad_datum: 2022-04-07
ikraft_datum: 2022-05-01
publicerad_datum: 2026-01-02
pdf_url: https://svenskforfattningssamling.se/sites/default/files/sfs/2022-04/SFS2022-266.pdf
andringsforfattningar:
  - beteckning: "2023:576"
    rubrik: Förordning om ändring i förordningen om stöd till företag och statliga myndigheter med anledning av brexit
    ikraft_datum: 2023-11-15
    anteckningar: "ändr. författningsrubr., 19, 20, 22, 23, 25 §§, rubr. närmast efter 15 §; ny 16 a §"
  - beteckning: "2024:388"
    rubrik: Förordning om upphävande av förordningen om stöd med anledning av brexit
    ikraft_datum: 2024-07-01
    anteckningar: upph.
  - beteckning: "2025:1240"
    rubrik: Förordning om ändring i förordningen om upphävande av förordningen om stöd med anledning av brexit
    ikraft_datum: 2026-01-01
    anteckningar: "ny p 3 ikrafttr.- och övergångsbest. till 2024:388"
---
<article selex:utfardad_datum="2022-04-07" selex:ikraft_datum="2022-05-01" selex:upphor_datum="2024-07-01" selex:upphavd="true">

# Förordning om stöd med anledning av brexit

<section id="har-upphävts-genom-förordning" selex:status="upphavd" selex:upphavd="true">

## Har upphävts genom förordning (2024:388). Inledande bestämmelser

<section id="1" class="paragraf">

### 1 §

I denna förordning finns bestämmelser om sådant stöd som avses i Europaparlamentets och rådets förordning [(EU) 2021/1755](https://eur-lex.europa.eu/legal-content/SV/ALL/?uri=celex%3A31755R2021) av den 6 oktober 2021 om inrättande av brexitjusteringsreserven.

Stödet lämnas av Rådet för Europeiska socialfonden i Sverige (Svenska ESF-rådet) i mån av tillgång på medel.

</section>
<section id="2" class="paragraf">

### 2 §

Denna förordning är meddelad med stöd av [8 kap. 7 § regeringsformen](https://selex.se/eli/sfs/1974/152#kap8.7).

</section>

</section>
<section id="statligt-stöd-till-företag">

## Statligt stöd till företag

<section id="3" class="paragraf">

### 3 §

Stöd får lämnas till företag för konsult- och rådgivningstjänster som syftar till att hantera den situation som uppstått genom att Förenade konungariket lämnat Europeiska unionen. Sådana tjänster kan avse förändrade handelsprocedurer, ändrade regelverk och andra förutsättningar såsom produktgodkännande och etableringskrav.

Stöd får också lämnas till företag för direkta kostnader för godkännande eller märkning av produkter som även fortsättningsvis ska saluföras i Förenade konungariket, om godkännandet eller märkningen beror på det landets utträde ur Europeiska unionen.

Stöd får även lämnas till företag för kostnader för deltagande i mässor och liknande som syftar till att etablera eller utöka handel på marknader där företaget inte eller i begränsad omfattning är verksamt sedan tidigare, om åtgärderna beror på att handel med Förenade konungariket upphört eller påtagligt har försvårats av det landets utträde ur Europeiska unionen.

</section>
<section id="4" class="paragraf">

### 4 §

Stödet får endast avse perioden den 1 januari 2020 till och med den 31 december 2023.

</section>
<section id="5" class="paragraf">

### 5 §

Stöd enligt [3 §](#3) ska lämnas i enlighet med de villkor som anges i kommissionens förordning [(EU) nr 1407/2013](https://eur-lex.europa.eu/legal-content/SV/ALL/?uri=celex%3A32013R1407) av den 18 december 2013 om tillämpningen av artiklarna 107 och 108 i fördraget om Europeiska unionens funktionssätt på stöd av mindre betydelse.

</section>

</section>
<section id="stöd-till-investeringar-i-hamn">

## Stöd till investeringar i hamninfrastruktur

<section id="6" class="paragraf">

### 6 §

Stöd får lämnas till företag för investeringar i hamninfrastruktur till den del infrastrukturen är nödvändig för verksamhet som faller under statens ansvar i dess myndighetsutövning och beror på att Förenade konungariket lämnat Europeiska unionen.

</section>

</section>
<section id="övriga-förutsättningar-för-stö">

## Övriga förutsättningar för stöd

<section id="7" class="paragraf">

### 7 §

Stöd enligt denna förordning får inte lämnas till någon som har skulder för svenska skatter eller avgifter hos Kronofogdemyndigheten eller som är i likvidation eller försatt i konkurs.

</section>

</section>
<section id="prövning-av-stödärenden">

## Prövning av stödärenden

</section>
<section id="ansökan-om-stöd">

## Ansökan om stöd

<section id="8" class="paragraf">

### 8 §

Svenska ESF-rådet prövar frågor om stöd enligt 3 och [6 §](#6)§.

Svenska ESF-rådet ska i fråga om stöd enligt [3 §](#3) lämna de upplysningar till företaget som framgår av artikel 6.1 i kommissionens förordning [(EU) nr 1407/2013](https://eur-lex.europa.eu/legal-content/SV/ALL/?uri=celex%3A32013R1407). Svenska ESF-rådet ska även utföra den uppgift som en medlemsstat ska utföra enligt artikel 6.4 i samma förordning.

</section>
<section id="9" class="paragraf">

### 9 §

En ansökan om stöd enligt 3 eller [6 §](#6) ska vara skriftlig och ges in till Svenska ESF-rådet. Ansökan ska innehålla

1. företagets namn, organisationsnummer, kontaktuppgifter och post- eller bankgironummer,

2. en redogörelse för allt annat stöd som företaget ansökt om eller beviljats och som avser samma stödberättigande kostnader som ansökan omfattar, och

3. en detaljerad redogörelse för på vilket sätt företagets kostnader har påverkats av att Förenade konungariket lämnat Europeiska unionen.

En ansökan om stöd ska också innehålla de övriga uppgifter som krävs för att Svenska ESF-rådet ska kunna pröva ansökan.

</section>
<section id="10" class="paragraf">

### 10 §

Ett beslut om stöd enligt 3 eller [6 §](#6) får förenas med de villkor som krävs för att syftet med stödet ska tillgodoses.

</section>

</section>
<section id="utbetalning-av-stöd">

## Utbetalning av stöd

<section id="11" class="paragraf">

### 11 §

Stöd enligt 3 och [6 §](#6)§ betalas ut av Svenska ESF-rådet.

</section>
<section id="12" class="paragraf">

### 12 §

En ansökan om utbetalning ska ges in till Svenska ESF- rådet. Till ansökan om utbetalning ska stödmottagaren, i enlighet med beslutet om stöd, bifoga specificerade skriftliga underlag om kostnaderna för den stödberättigande åtgärd som beslutet om stöd avser.

</section>
<section id="13" class="paragraf">

### 13 §

Svenska ESF-rådet får besluta att ett stöd enligt 3 eller [6 §](#6) inte ska betalas ut om

1. sökanden genom oriktiga uppgifter eller på annat sätt orsakat att stödet getts felaktigt eller med ett för högt belopp,

2. stödet av annan orsak getts felaktigt eller med ett för högt belopp och mottagaren skäligen borde ha insett detta,

3. det visar sig att det inte funnits förutsättningar för stödet och den som ansökt om stödet borde ha insett detta, eller

4. villkoren för stödet inte följs.

</section>

</section>
<section id="återbetalning-av-stöd">

## Återbetalning av stöd

<section id="14" class="paragraf">

### 14 §

En stödmottagare är återbetalningsskyldig om någon av grunderna i [13 §](#13) är uppfyllda.

På det belopp som stödmottagaren är återbetalningsskyldig för ska ränta enligt räntelagen ([1975:635](https://selex.se/eli/sfs/1975/635)) betalas.

</section>

</section>
<section id="uppföljning-och-utvärdering">

## Uppföljning och utvärdering

<section id="15" class="paragraf">

### 15 §

Svenska ESF-rådet ansvarar för uppföljning och utvärdering av stöd enligt 3 och [6 §](#6)§.

En stödmottagare ska på Svenska ESF-rådets begäran lämna de uppgifter som behövs för att kontrollera att stödvillkoren uppfylls och för att följa upp och utvärdera stödet. Skyldigheten för stödmottagare att lämna uppgifter gäller även gentemot Ekonomistyrningsverket, Europeiska kommissionen och Europeiska revisionsrätten.

</section>

</section>
<section id="stöd-till-statliga-myndigheter">

## Stöd till statliga myndigheter och andra aktörer som inte är företag

</section>
<section id="förutsättningar-för-stöd">

## Förutsättningar för stöd

<section id="16" class="paragraf">

### 16 §

Stöd får lämnas till statliga myndigheter för kostnader som orsakas av Förenade konungarikets utträde ur Europeiska unionen.

16 a Stöd får även lämnas till andra aktörer som inte är företag för kostnader för kunskapsspridning om hur företag kan övervinna svårigheter relaterade till Förenade konungarikets utträde ur Europeiska unionen.

Stödet får endast lämnas om den verksamhet som stödet avser hålls åtskild från ekonomisk verksamhet som aktören bedriver. Förordning ([2023:576](https://selex.se/eli/sfs/2023/576)).

</section>
<section id="17" class="paragraf">

### 17 §

Stöd får lämnas för perioden den 1 januari 2020 till och med den 31 december 2023.

</section>

</section>
<section id="prövning-av-stödärenden">

## Prövning av stödärenden

<section id="18" class="paragraf">

### 18 §

Svenska ESF-rådet prövar frågor om stöd enligt [16 §](#16).

</section>
<section id="19" class="paragraf">

### 19 §

En ansökan om stöd enligt 16 eller [16 a §](#16a) ska vara skriftlig och ges in till Svenska ESF-rådet. Ansökan ska innehålla en beskrivning av på vilket sätt Förenade konungarikets utträde ur Europeiska unionen har orsakat ökade kostnader för sökanden och de övriga uppgifter som Svenska ESF-rådet bestämmer. Förordning ([2023:576](https://selex.se/eli/sfs/2023/576)).

</section>

</section>
<section id="utbetalning-av-stöd">

## Utbetalning av stöd

<section id="20" class="paragraf">

### 20 §

Stöd enligt 16 och [16 a §](#16a)§ betalas ut av Svenska ESF- rådet. Förordning ([2023:576](https://selex.se/eli/sfs/2023/576)).

</section>
<section id="21" class="paragraf">

### 21 §

En ansökan om utbetalning ska ges in till Svenska ESF- rådet och innehålla de uppgifter som rådet bestämmer.

</section>
<section id="22" class="paragraf">

### 22 §

Svenska ESF-rådet får besluta att ett stöd enligt 16 eller [16 a §](#16a) inte ska betalas ut om

1. sökanden genom oriktiga uppgifter eller på annat sätt orsakat att stödet getts felaktigt eller med ett för högt belopp,

2. stödet av annan orsak getts felaktigt eller med ett för högt belopp och mottagaren skäligen borde ha insett detta,

3. det visar sig att det inte funnits förutsättningar för stödet och den som ansökt om stödet borde ha insett detta, eller

4. villkoren för stödet inte följs. Förordning ([2023:576](https://selex.se/eli/sfs/2023/576)).

</section>

</section>
<section id="återbetalning-av-stöd">

## Återbetalning av stöd

<section id="23" class="paragraf">

### 23 §

En stödmottagare är återbetalningsskyldig om någon av grunderna i [22 §](#22) är uppfyllda.

På det belopp som stödmottagaren är återbetalningsskyldig för ska ränta enligt räntelagen ([1975:635](https://selex.se/eli/sfs/1975/635)) betalas. Förordning ([2023:576](https://selex.se/eli/sfs/2023/576)).

</section>

</section>
<section id="bemyndigande">

## Bemyndigande

<section id="24" class="paragraf">

### 24 §

Svenska ESF-rådet får meddela föreskrifter om verkställigheten av denna förordning.

</section>

</section>
<section id="överklagande">

## Överklagande

<section id="25" class="paragraf">

### 25 §

I [40 §](#40) förvaltningslagen ([2017:900](https://selex.se/eli/sfs/2017/900)) finns bestämmelser om överklagande till allmän förvaltningsdomstol. Andra beslut än beslut om att inte betala ut stöd enligt 13 och [22 §](#22)§ får dock inte överklagas.

Trots första stycket får beslut enligt denna förordning inte överklagas om stödmottagaren är en statlig myndighet. Förordning ([2023:576](https://selex.se/eli/sfs/2023/576)).


</section>

</section>
<section id="övergångsbestämmelser" selex:status="upphavd" selex:upphavd="true">

## Övergångsbestämmelser

[2024:388](https://selex.se/eli/sfs/2024/388)

1. Denna förordning träder i kraft den 1 juli 2024.

2. Den upphävda förordningen gäller dock fortfarande för beslut om stöd som fattats före ikraftträdandet.

3. Vid tillämpning av bestämmelserna i [15 §](#15) andra stycket ska det som sägs om Ekonomistyrningsverket i stället avse Statskontoret.

</section>

</article>