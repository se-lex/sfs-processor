---
beteckning: "2022:482"
rubrik: Lag om elektronisk kommunikation
departement: Finansdepartementet
utfardad_datum: 2022-05-19
ikraft_datum: 2022-06-03
publicerad_datum: 2025-12-16
forarbeten: - "PROP 2021/22:136"
  - "BET 2021/22:TU17"
  - "RSKR 2021/22:302"
pdf_url: https://svenskforfattningssamling.se/sites/default/files/sfs/2022-05/SFS2022-482.pdf
andringsforfattningar:
  - beteckning: "2022:1086"
    rubrik: Lag om ändring i lagen om elektronisk kommunikation
    ikraft_datum: 2022-08-01
    anteckningar: "upph. 9 kap. 23, 24, 25 §§; nuvarande 9 kap. 26 § betecknas 9 kap. 23 §; ändr. 8 kap. 5 §, den nya 9 kap. 23 §, 9 kap. 29, 33 §§, 12 kap. 1 §, rubr. närmast före 9 kap. 29 §; nya 9 kap. 24, 25, 26, 29 a, 29 b §§, rubr. närmast före 9 kap. 24 §, 9 kap. 30 §"
  - beteckning: "2023:411"
    rubrik: Lag om ändring i lagen om elektronisk kommunikation
    ikraft_datum: 2024-01-01
    anteckningar: "ändr. 7 kap. 36 §, 9 kap. 11 §, rubr. närmast före 9 kap. 11 §"
  - beteckning: "2024:192"
    rubrik: Lag om ändring i lagen om elektronisk kommunikation
    ikraft_datum: 2024-05-01
    anteckningar: "ändr. 11 kap. 13 §, 13 kap. 2 §, rubr. närmast före 1 kap. 11 §; nya 1 kap. 13, 14, 15 §§"
  - beteckning: "2024:330"
    rubrik: Lag om ändring i lagen om elektronisk kommunikation
    ikraft_datum: 2024-07-01
    anteckningar: ändr. 9 kap. 33 §; ny 9 kap. 29 c §
  - beteckning: "2025:1511"
    rubrik: Lag om ändring i lagen om elektronisk kommunikation
    ikraft_datum: 2026-01-15
    anteckningar: "upph. 8 kap. 1, 2, 3, 4 §§, rubr. närmast före 8 kap. 1 §; nuvarande 8 kap. 5, 6, 7, 8, 9 §§ betecknas 8 kap. 1, 2, 3, 4, 5 §§; ändr. 1 kap. 7 §, 12 kap. 1 §, rubr. närmast före 8 kap. 5, 6 §§ sätts närmast före 8 kap. 1, 2 §§; ny 1 kap. 4 a §"
  - beteckning: "2024:895"
    rubrik: Lag om ändring i lagen om elektronisk kommunikation
    anteckningar: upph. 13 kap. 3 §
---
<article selex:utfardad_datum="2022-05-19" selex:ikraft_datum="2022-06-03">

# Lag om elektronisk kommunikation

<section id="kap1" class="kapitel">

## 1 kap. Allmänna bestämmelser

<section id="kap1.lagens-syfte-och-tillämpningso">

### Lagens syfte och tillämpningsområde

<section id="kap1.1" class="paragraf">

#### 1 §

Denna lag syftar dels till att enskilda och myndigheter ska få tillgång till säkra och effektiva elektroniska kommunikationer, dels till största möjliga utbyte för alla av elektroniska kommunikationstjänster sett till urvalet samt till deras pris, kvalitet och kapacitet.

Syftet ska uppnås främst genom att konkurrens, innovation, internationell harmonisering samt säkerhet i nät och tjänster främjas. Samhällsomfattande tjänster ska därutöver alltid finnas tillgängliga på för alla likvärdiga villkor i hela landet till överkomliga priser.

Vid tillämpningen av lagen ska särskilt Sveriges säkerhet liksom elektroniska kommunikationers betydelse för yttrandefrihet och informationsfrihet beaktas.

</section>
<section id="kap1.2" class="paragraf">

#### 2 §

Lagen gäller elektroniska kommunikationsnät och elektroniska kommunikationstjänster med tillhörande faciliteter och tjänster samt annan radioanvändning.

</section>

</section>
<section id="kap1.förhållande-till-annan-regleri">

### Förhållande till annan reglering

<section id="kap1.3" class="paragraf">

#### 3 §

Bestämmelserna i lagen ersätter inte föreskrifter om prövning enligt någon annan lag.

</section>
<section id="kap1.4" class="paragraf">

#### 4 §

Förutom bestämmelserna i denna lag finns det i radio- och tv-lagen ([2010:696](https://selex.se/eli/sfs/2010/696)) bestämmelser om sändningar av ljudradio- och tv-program som är riktade till allmänheten och avsedda att tas emot med tekniska hjälpmedel.

Bestämmelser om radioutrustning finns i radioutrustningslagen ([2016:392](https://selex.se/eli/sfs/2016/392)).

</section>
<section id="kap1.4a" class="paragraf" selex:status="ikraft" selex:ikraft_datum="2026-01-15">

#### 4 a §

I cybersäkerhetslagen ([2025:1506](https://selex.se/eli/sfs/2025/1506)) finns det bestämmelser om säkerhetsåtgärder, säkerhetsrevision, incidentrapportering och informationsskyldighet. Lag ([2025:1511](https://selex.se/eli/sfs/2025/1511)).

</section>
<section id="kap1.5" class="paragraf">

#### /679 av den 27 april 2016 om skydd för fysiska personer med avseende på behandling av personuppgifter och om det fria flödet av sådana uppgifter och om upphävande av direktiv 95/ 5 §

Bestämmelser om behandling av personuppgifter finns, förutom i 8 och 9 kap. i denna lag, i Europaparlamentets och rådets förordning (EU) 201646/EG (allmän dataskyddsförordning), i denna lag benämnd EU:s dataskyddsförordning, och i lagen ([2018:218](https://selex.se/eli/sfs/2018/218)) med kompletterande bestämmelser till EU:s dataskyddsförordning samt i föreskrifter som har meddelats i anslutning till den lagen.

Bestämmelserna i EU:s dataskyddsförordning om rättelse, radering, begränsning och skadestånd gäller även vid behandling av personuppgifter enligt denna lag.

</section>

</section>
<section id="kap1.regleringsmyndighet-och-tillsy">

### Regleringsmyndighet och tillsynsmyndighet

<section id="kap1.6" class="paragraf">

#### 6 §

Regeringen bestämmer vilken myndighet som ska vara regleringsmyndighet respektive tillsynsmyndighet enligt denna lag.

</section>

</section>
<section id="kap1.ord-och-uttryck-i-lagen">

### Ord och uttryck i lagen

<section id="kap1.7" class="paragraf" selex:status="upphord" selex:upphor_datum="2026-01-15">

#### 7 §

I lagen avses med

abonnent: den som har ingått avtal med en tillhandahållare av allmänt tillgängliga elektroniska kommunikationstjänster om tillhandahållande av sådana tjänster,

allmänt elektroniskt kommunikationsnät: ett elektroniskt kommunikationsnät som helt eller huvudsakligen används för att tillhandahålla allmänt tillgängliga elektroniska kommunikationstjänster och som stöder informationsöverföring mellan nätanslutningspunkter,

användare: den som använder eller efterfrågar en allmänt tillgänglig elektronisk kommunikationstjänst,

</section>

</section>
<section id="kap1.berec-organet-för-europeiska-r">

### Berec: Organet för europeiska regleringsmyndigheter för elektronisk kommunikation,

elektronisk kommunikationstjänst: en tjänst som vanligen tillhandahålls mot ersättning via elektroniska kommunikationsnät och som - med undantag för dels tjänster i form av tillhandahållande av innehåll som överförs med hjälp av elektroniska kommunikationsnät och elektroniska kommunikationstjänster, dels tjänster som innebär utövande av redaktionellt ansvar över sådant innehåll - är en

1. internetanslutningstjänst enligt artikel 2.2 i Europaparlamentets och rådets förordning [(EU) 2015/2120](https://eur-lex.europa.eu/legal-content/SV/ALL/?uri=celex%3A32120R2015) av den 25 november 2015 om åtgärder rörande en öppen internetanslutning och slutkundsavgifter för reglerad kommunikation inom EU och om ändring av direktiv 2[002/22/EG](https://eur-lex.europa.eu/legal-content/SV/ALL/?uri=celex%3A3002L0022) och förordning [(EU) nr 531/2012](https://eur-lex.europa.eu/legal-content/SV/ALL/?uri=celex%3A32012R0531),

2. interpersonell kommunikationstjänst, eller

3. tjänst som utgörs helt eller huvudsakligen av överföring av signaler, såsom överföringstjänster som används för tillhandahållande av maskin-till-maskin-tjänster eller för rundradio,

elektroniskt kommunikationsnät: ett system för överföring och i tillämpliga fall utrustning för koppling eller dirigering samt passiva nätdelar och andra resurser som medger överföring av signaler, via tråd eller radiovågor, på optisk väg eller via andra elektromagnetiska överföringsmedier, oberoende av vilken typ av information som överförs,

elektroniskt meddelande: all information som utbyts eller överförs mellan ett begränsat antal parter genom en allmänt tillgänglig elektronisk kommunikationstjänst, utom information som överförs som del av sändningar av ljudradio- och tv- program som är riktade till allmänheten via ett elektroniskt kommunikationsnät om inte denna information kan sättas i samband med den enskilda abonnenten eller användaren av informationen,

harmoniserat frekvensutrymme: ett frekvensutrymme för vilket harmoniserade villkor för användning har fastställts i en teknisk genomförandeåtgärd i enlighet med artikel 4 i Europaparlamentets och rådets beslut nr 676/ 2002/EG av den 7 mars 2002 om ett regelverk för radiospektrumpolitiken i Europeiska gemenskapen (radiospektrumbeslut),

integritetsincident: en händelse som leder till oavsiktlig eller otillåten utplåning, förlust eller ändring eller otillåtet avslöjande av eller otillåten åtkomst till uppgifter som behandlas i samband med tillhandahållandet av allmänt tillgängliga elektroniska kommunikationstjänster,

internetåtkomst: möjlighet till överföring av ip-paket som ger användaren tillgång till internet,

interpersonell kommunikationstjänst: en tjänst som vanligen tillhandahålls mot ersättning och som möjliggör ett direkt interpersonellt och interaktivt informationsutbyte via elektroniska kommunikationsnät mellan ett begränsat antal personer, varigenom de personer som inleder eller deltar i kommunikationen bestämmer vem eller vilka som ska vara mottagare av denna, dock inte en tjänst som möjliggör interpersonell och interaktiv kommunikation enbart som en extrafunktion av mindre betydelse som är direkt kopplad till en annan tjänst,

lokaliseringsuppgift:

1. en uppgift som behandlas i ett allmänt mobilt elektroniskt kommunikationsnät och som anger den geografiska positionen för en slutanvändares terminalutrustning, eller

2. en uppgift i ett allmänt fast elektroniskt kommunikationsnät om nätanslutningspunktens fysiska adress,

meddelandehantering: utbyte eller överföring av ett elektroniskt meddelande som inte är ett samtal och inte heller är information som överförs som en del av sändningar av ljudradio- eller tv-program,

mikroföretag: ett företag som, i enlighet med avdelning I i bilagan till kommissionens rekommendation 2[003/361/EG](https://eur-lex.europa.eu/legal-content/SV/ALL/?uri=celex%3A3003L0361) av den 6 maj 2003 om definitionen av mikroföretag samt små och medelstora företag, sysselsätter färre än 10 personer och vars omsättning eller balansomslutning inte överstiger 2 miljoner euro per år,

misslyckad uppringning: en uppringning som kopplas fram utan att nå en mottagare,

nummerbaserad interpersonell kommunikationstjänst: en interpersonell kommunikationstjänst som etablerar en förbindelse till nummer i nationella eller internationella nummerplaner eller som möjliggör kommunikation med sådana nummer,

nummeroberoende interpersonell kommunikationstjänst: en interpersonell kommunikationstjänst som varken etablerar en förbindelse till nummer i nationella eller internationella nummerplaner eller möjliggör kommunikation med sådana nummer,

nätanslutningspunkt: en fysisk punkt vid vilken en slutanvändare ansluts till ett allmänt elektroniskt kommunikationsnät,

nät med mycket hög kapacitet: ett elektroniskt kommunikationsnät som helt består av fiberoptik åtminstone fram till slutanvändarnas lokaler eller en basstation eller ett elektroniskt kommunikationsnät som kan erbjuda liknande nätprestanda under normala högtrafikförhållanden,

nödkommunikation: kommunikation med samhällets alarmeringstjänst genom en interpersonell kommunikationstjänst,

operatör: den som tillhandahåller eller avser att tillhandahålla ett allmänt elektroniskt kommunikationsnät eller en tillhörande facilitet,

operatörslås: sådana begränsningar när det gäller användningen av terminalutrustning som en tillhandahållare har infört eller låtit införa för att hindra att utrustningen används för nyttjande av andra tillhandahållares elektroniska kommunikationstjänster,

radioanläggning: en anordning som möjliggör radiokommunikation eller bestämning av position, hastighet eller andra kännetecken hos ett föremål genom sändning av radiovågor (radiosändare) eller mottagning av radiovågor (radiomottagare),

radiokommunikation: överföring, utsändning eller mottagning av tecken, signaler, skrift, bilder, ljud eller meddelanden av varje slag med hjälp av radiovågor,

radiovågor: elektromagnetiska vågor med frekvenser från 9 kilohertz till 3 000 gigahertz som breder ut sig utan särskilt anordnad ledare,

rent grossistföretag: ett företag som inte bedriver verksamhet på någon slutkundsmarknad, inte är närstående till eller genom ägarintressen kontrollerar ett företag som bedriver verksamhet på någon slutkundsmarknad och inte genom avtal är bundet att exklusivt handla med ett enskilt företag som verkar på någon slutkundsmarknad,

samtal: en förbindelse genom en allmänt tillgänglig interpersonell kommunikationstjänst som möjliggör talkommunikation i båda riktningarna,

samtrafik: fysisk och logisk sammankoppling av allmänna elektroniska kommunikationsnät för att göra det möjligt för användare att kommunicera med varandra eller få tillgång till tjänster som tillhandahålls i näten,

skadlig störning: en störning som äventyrar funktionen hos en radionavigationstjänst eller någon annan säkerhetstjänst eller som på något annat sätt allvarligt försämrar, hindrar eller upprepat avbryter en radiokommunikationstjänst som fungerar i enlighet med gällande bestämmelser, inbegripet störning av befintliga eller planerade tjänster på nationellt tilldelade frekvenser,

slutanvändare: en användare som inte tillhandahåller ett allmänt elektroniskt kommunikationsnät eller en allmänt tillgänglig elektronisk kommunikationstjänst,

små företag: företag som, i enlighet med avdelning I i bilagan till kommissionens rekommendation 2[003/361/EG](https://eur-lex.europa.eu/legal-content/SV/ALL/?uri=celex%3A3003L0361) av den 6 maj 2003 om definitionen av mikroföretag samt små och medelstora företag, sysselsätter färre än 50 personer och vars omsättning eller balansomslutning inte överstiger 10 miljoner euro per år,

säkerhet i nät och tjänster: elektroniska kommunikationsnäts och elektroniska kommunikationstjänsters förmåga att vid en viss tillförlitlighetsnivå motstå händelser som undergräver tillgängligheten, autenticiteten, riktigheten eller konfidentialiteten hos näten eller tjänsterna, hos lagrade, överförda eller behandlade uppgifter eller hos de närliggande tjänster som erbjuds genom eller är tillgängliga via dessa elektroniska kommunikationsnät eller elektroniska kommunikationstjänster,

säkerhetsincident: en händelse med en faktisk negativ inverkan på tillgängligheten, autenticiteten, riktigheten eller konfidentialiteten hos ett elektroniskt kommunikationsnät eller en elektronisk kommunikationstjänst, hos lagrade, överförda eller behandlade uppgifter eller hos de närliggande tjänster som erbjuds genom eller är tillgängliga via dessa elektroniska kommunikationsnät eller elektroniska kommunikationstjänster, eller på förmågan att motstå sådana händelser,

talkommunikationstjänst: en allmänt tillgänglig elektronisk kommunikationstjänst som gör det möjligt att ringa och ta emot samtal via ett eller flera nummer inom en nationell eller internationell nummerplan,

telefonitjänst: en elektronisk kommunikationstjänst som innebär en möjlighet att ringa eller ta emot samtal via ett eller flera nummer inom en nationell eller internationell nummerplan,

tillhörande facilitet: en anordning, funktion eller något annat som har samband med ett elektroniskt kommunikationsnät eller en elektronisk kommunikationstjänst och som möjliggör, stöder eller kan stödja tillhandahållande av tjänster via det nätet eller den tjänsten,

trafikuppgift: en uppgift som behandlas i syfte att befordra ett elektroniskt meddelande via ett elektroniskt kommunikationsnät eller för att fakturera detta meddelande,

trådlösa accesspunkter med kort räckvidd: små trådlösa nätanslutningsutrustningar med låg effekt och kort räckvidd som kan vara utrustade med en eller flera antenner med låg visuell inverkan och som gör det möjligt för användare att få trådlös tillgång till elektroniska kommunikationsnät oberoende av om den underliggande nättopologin är mobil eller fast,

trådlösa lokala nät: trådlösa kommunikationssystem med låg effekt och kort räckvidd som på icke-exklusiv grund använder ett harmoniserat frekvensutrymme och som har låg risk för störningar på andra sådana system som utnyttjas av andra användare i omedelbar närhet av systemet,

vertikalt integrerad operatör: en operatör som tillhandahåller tjänster till företag som den konkurrerar med på marknader i efterföljande handelsled.

<section id="kap1.7" class="paragraf" selex:status="ikraft" selex:ikraft_datum="2026-01-15">

#### 7 §

I lagen avses med

abonnent: den som har ingått avtal med en tillhandahållare av allmänt tillgängliga elektroniska kommunikationstjänster om tillhandahållande av sådana tjänster,

allmänt elektroniskt kommunikationsnät: ett elektroniskt kommunikationsnät som helt eller huvudsakligen används för att tillhandahålla allmänt tillgängliga elektroniska kommunikationstjänster och som stöder informationsöverföring mellan nätanslutningspunkter,

användare: den som använder eller efterfrågar en allmänt tillgänglig elektronisk kommunikationstjänst,

</section>

</section>
<section id="kap1.berec-organet-för-europeiska-r">

### Berec: Organet för europeiska regleringsmyndigheter för elektronisk kommunikation,

elektronisk kommunikationstjänst: en tjänst som vanligen tillhandahålls mot ersättning via elektroniska kommunikationsnät och som - med undantag för dels tjänster i form av tillhandahållande av innehåll som överförs med hjälp av elektroniska kommunikationsnät och elektroniska kommunikationstjänster, dels tjänster som innebär utövande av redaktionellt ansvar över sådant innehåll - är en

1. internetanslutningstjänst enligt artikel 2.2 i Europaparlamentets och rådets förordning [(EU) 2015/2120](https://eur-lex.europa.eu/legal-content/SV/ALL/?uri=celex%3A32120R2015) av den 25 november 2015 om åtgärder rörande en öppen internetanslutning och slutkundsavgifter för reglerad kommunikation inom EU och om ändring av direktiv 2[002/22/EG](https://eur-lex.europa.eu/legal-content/SV/ALL/?uri=celex%3A3002L0022) och förordning [(EU) nr 531/2012](https://eur-lex.europa.eu/legal-content/SV/ALL/?uri=celex%3A32012R0531),

2. interpersonell kommunikationstjänst, eller

3. tjänst som utgörs helt eller huvudsakligen av överföring av signaler, såsom överföringstjänster som används för tillhandahållande av maskin-till-maskin-tjänster eller för rundradio,

elektroniskt kommunikationsnät: ett system för överföring och i tillämpliga fall utrustning för koppling eller dirigering samt passiva nätdelar och andra resurser som medger överföring av signaler, via tråd eller radiovågor, på optisk väg eller via andra elektromagnetiska överföringsmedier, oberoende av vilken typ av information som överförs,

elektroniskt meddelande: all information som utbyts eller överförs mellan ett begränsat antal parter genom en allmänt tillgänglig elektronisk kommunikationstjänst, utom information som överförs som del av sändningar av ljudradio- och tv- program som är riktade till allmänheten via ett elektroniskt kommunikationsnät om inte denna information kan sättas i samband med den enskilda abonnenten eller användaren av informationen,

harmoniserat frekvensutrymme: ett frekvensutrymme för vilket harmoniserade villkor för användning har fastställts i en teknisk genomförandeåtgärd i enlighet med artikel 4 i Europaparlamentets och rådets beslut nr 676/2002/EG av den 7 mars 2002 om ett regelverk för radiospektrumpolitiken i Europeiska gemenskapen (radiospektrumbeslut),

integritetsincident: en händelse som leder till oavsiktlig eller otillåten utplåning, förlust eller ändring eller otillåtet avslöjande av eller otillåten åtkomst till uppgifter som behandlas i samband med tillhandahållandet av allmänt tillgängliga elektroniska kommunikationstjänster,

internetåtkomst: möjlighet till överföring av ip-paket som ger användaren tillgång till internet,

interpersonell kommunikationstjänst: en tjänst som vanligen tillhandahålls mot ersättning och som möjliggör ett direkt interpersonellt och interaktivt informationsutbyte via elektroniska kommunikationsnät mellan ett begränsat antal personer, varigenom de personer som inleder eller deltar i kommunikationen bestämmer vem eller vilka som ska vara mottagare av denna, dock inte en tjänst som möjliggör interpersonell och interaktiv kommunikation enbart som en extrafunktion av mindre betydelse som är direkt kopplad till en annan tjänst,

lokaliseringsuppgift:

1. en uppgift som behandlas i ett allmänt mobilt elektroniskt kommunikationsnät och som anger den geografiska positionen för en slutanvändares terminalutrustning, eller

2. en uppgift i ett allmänt fast elektroniskt kommunikationsnät om nätanslutningspunktens fysiska adress,

meddelandehantering: utbyte eller överföring av ett elektroniskt meddelande som inte är ett samtal och inte heller är information som överförs som en del av sändningar av ljudradio- eller tv-program,

mikroföretag: ett företag som, i enlighet med avdelning I i bilagan till kommissionens rekommendation 2[003/361/EG](https://eur-lex.europa.eu/legal-content/SV/ALL/?uri=celex%3A3003L0361) av den 6 maj 2003 om definitionen av mikroföretag samt små och medelstora företag, sysselsätter färre än 10 personer och vars omsättning eller balansomslutning inte överstiger 2 miljoner euro per år,

misslyckad uppringning: en uppringning som kopplas fram utan att nå en mottagare,

nummerbaserad interpersonell kommunikationstjänst: en interpersonell kommunikationstjänst som etablerar en förbindelse till nummer i nationella eller internationella nummerplaner eller som möjliggör kommunikation med sådana nummer,

nummeroberoende interpersonell kommunikationstjänst: en interpersonell kommunikationstjänst som varken etablerar en förbindelse till nummer i nationella eller internationella nummerplaner eller möjliggör kommunikation med sådana nummer,

nätanslutningspunkt: en fysisk punkt vid vilken en slutanvändare ansluts till ett allmänt elektroniskt kommunikationsnät,

nät med mycket hög kapacitet: ett elektroniskt kommunikationsnät som helt består av fiberoptik åtminstone fram till slutanvändarnas lokaler eller en basstation eller ett elektroniskt kommunikationsnät som kan erbjuda liknande nätprestanda under normala högtrafikförhållanden,

nödkommunikation: kommunikation med samhällets alarmeringstjänst genom en interpersonell kommunikationstjänst,

operatör: den som tillhandahåller eller avser att tillhandahålla ett allmänt elektroniskt kommunikationsnät eller en tillhörande facilitet,

operatörslås: sådana begränsningar när det gäller användningen av terminalutrustning som en tillhandahållare har infört eller låtit införa för att hindra att utrustningen används för nyttjande av andra tillhandahållares elektroniska kommunikationstjänster,

radioanläggning: en anordning som möjliggör radiokommunikation eller bestämning av position, hastighet eller andra kännetecken hos ett föremål genom sändning av radiovågor (radiosändare) eller mottagning av radiovågor (radiomottagare),

radiokommunikation: överföring, utsändning eller mottagning av tecken, signaler, skrift, bilder, ljud eller meddelanden av varje slag med hjälp av radiovågor,

radiovågor: elektromagnetiska vågor med frekvenser från 9 kilohertz till 3 000 gigahertz som breder ut sig utan särskilt anordnad ledare,

rent grossistföretag: ett företag som inte bedriver verksamhet på någon slutkundsmarknad, inte är närstående till eller genom ägarintressen kontrollerar ett företag som bedriver verksamhet på någon slutkundsmarknad och inte genom avtal är bundet att exklusivt handla med ett enskilt företag som verkar på någon slutkundsmarknad,

samtal: en förbindelse genom en allmänt tillgänglig interpersonell kommunikationstjänst som möjliggör talkommunikation i båda riktningarna,

samtrafik: fysisk och logisk sammankoppling av allmänna elektroniska kommunikationsnät för att göra det möjligt för användare att kommunicera med varandra eller få tillgång till tjänster som tillhandahålls i näten,

skadlig störning: en störning som äventyrar funktionen hos en radionavigationstjänst eller någon annan säkerhetstjänst eller som på något annat sätt allvarligt försämrar, hindrar eller upprepat avbryter en radiokommunikationstjänst som fungerar i enlighet med gällande bestämmelser, inbegripet störning av befintliga eller planerade tjänster på nationellt tilldelade frekvenser,

slutanvändare: en användare som inte tillhandahåller ett allmänt elektroniskt kommunikationsnät eller en allmänt tillgänglig elektronisk kommunikationstjänst,

små företag: företag som, i enlighet med avdelning I i bilagan till kommissionens rekommendation 2[003/361/EG](https://eur-lex.europa.eu/legal-content/SV/ALL/?uri=celex%3A3003L0361) av den 6 maj 2003 om definitionen av mikroföretag samt små och medelstora företag, sysselsätter färre än 50 personer och vars omsättning eller balansomslutning inte överstiger 10 miljoner euro per år,

talkommunikationstjänst: en allmänt tillgänglig elektronisk kommunikationstjänst som gör det möjligt att ringa och ta emot samtal via ett eller flera nummer inom en nationell eller internationell nummerplan,

telefonitjänst: en elektronisk kommunikationstjänst som innebär en möjlighet att ringa eller ta emot samtal via ett eller flera nummer inom en nationell eller internationell nummerplan,

tillhörande facilitet: en anordning, funktion eller något annat som har samband med ett elektroniskt kommunikationsnät eller en elektronisk kommunikationstjänst och som möjliggör, stöder eller kan stödja tillhandahållande av tjänster via det nätet eller den tjänsten,

trafikuppgift: en uppgift som behandlas i syfte att befordra ett elektroniskt meddelande via ett elektroniskt kommunikationsnät eller för att fakturera detta meddelande,

trådlösa accesspunkter med kort räckvidd: små trådlösa nätanslutningsutrustningar med låg effekt och kort räckvidd som kan vara utrustade med en eller flera antenner med låg visuell inverkan och som gör det möjligt för användare att få trådlös tillgång till elektroniska kommunikationsnät oberoende av om den underliggande nättopologin är mobil eller fast,

trådlösa lokala nät: trådlösa kommunikationssystem med låg effekt och kort räckvidd som på icke-exklusiv grund använder ett harmoniserat frekvensutrymme och som har låg risk för störningar på andra sådana system som utnyttjas av andra användare i omedelbar närhet av systemet,

vertikalt integrerad operatör: en operatör som tillhandahåller tjänster till företag som den konkurrerar med på marknader i efterföljande handelsled. Lag ([2025:1511](https://selex.se/eli/sfs/2025/1511)).

<section id="kap1.8" class="paragraf">

#### 8 §

Orden behandling och samtycke har i 8 och 9 kap. samma innebörd som i EU:s dataskyddsförordning.

</section>

</section>
<section id="kap1.erkännande-av-operatör">

### Erkännande av operatör

<section id="kap1.9" class="paragraf">

#### 9 §

Regeringen eller den myndighet som regeringen bestämmer får besluta om erkännande av en operatör enligt bestämmelser som har antagits av Internationella teleunionen och får meddela de föreskrifter som behövs för sådana erkännanden.

</section>

</section>
<section id="kap1.maritima-avräkningsorgan">

### Maritima avräkningsorgan

<section id="kap1.10" class="paragraf">

#### 10 §

Regeringen eller den myndighet som regeringen bestämmer får besluta om registrering av maritima avräkningsorgan enligt bestämmelser som har antagits av Internationella teleunionen och får meddela de föreskrifter som behövs för sådan registrering.

</section>

</section>
<section id="kap1.kommunikationsverksamhet-inför">

### Kommunikationsverksamhet inför eller vid fredstida krissituationer och höjd beredskap

<section id="kap1.11" class="paragraf">

#### 11 §

Om Sverige är i krig eller krigsfara eller om det råder sådana utomordentliga förhållanden som är föranledda av att det är krig utanför Sveriges gränser eller av att Sverige har varit i krig eller krigsfara, får regeringen meddela de föreskrifter om elektroniska kommunikationsnät och elektroniska kommunikationstjänster med tillhörande faciliteter och tjänster samt annan radioanvändning som behövs med hänsyn till landets försvar eller säkerhet i övrigt.

Regeringen eller den myndighet som regeringen bestämmer får meddela föreskrifter om den fredstida planeringen för totalförsvarets behov av elektroniska kommunikationer under sådana förhållanden som anges i första stycket.

</section>
<section id="kap1.12" class="paragraf">

#### 12 §

Regleringsmyndigheten får ålägga den som tillhandahåller sådana elektroniska kommunikationsnät eller elektroniska kommunikationstjänster som är av särskild betydelse från allmän synpunkt att på visst sätt beakta totalförsvarets behov av elektronisk kommunikation under höjd beredskap.

</section>
<section id="kap1.13" class="paragraf">

#### 13 §

Regleringsmyndigheten får ålägga den som tillhandahåller elektroniska kommunikationsnät eller elektroniska kommunikationstjänster att delta i den planering som avses i [11 §](#kap1.11) andra stycket och i planering och samordning av åtgärder inför eller vid fredstida krissituationer. Myndigheten får även ålägga andra aktörer att delta i sådan planering och samordning, om aktören har kunskaper eller resurser av betydelse för att upprätthålla funktionen av elektroniska kommunikationsnät eller elektroniska kommunikationstjänster.

Regleringsmyndigheten får också ålägga de aktörer som avses i första stycket att genom samverkan stödja arbetet för att återställa infrastrukturen för elektroniska kommunikationer i anslutning till händelser vid fredstida krissituationer eller höjd beredskap.

Ett åläggande enligt första eller andra stycket ska innehålla uppgift om vad aktören är skyldig att göra.

Regeringen eller den myndighet som regeringen bestämmer får meddela föreskrifter om den verksamhet som avses i första och andra styckena och om formerna för den. Lag ([2024:192](https://selex.se/eli/sfs/2024/192)).

</section>
<section id="kap1.14" class="paragraf">

#### 14 §

Regleringsmyndigheten ska upphäva eller ändra ett åläggande enligt [13 §](#kap1.13) när det är motiverat med hänsyn till åläggandets syfte. Lag ([2024:192](https://selex.se/eli/sfs/2024/192)).

</section>
<section id="kap1.15" class="paragraf">

#### 15 §

Den som på grund av ett åläggande enligt [13 §](#kap1.13) deltar i eller har deltagit i sådan verksamhet som avses i den paragrafen får inte obehörigen föra vidare eller utnyttja uppgifter som han eller hon genom deltagandet har fått del av eller tillgång till om

1. förhållanden av betydelse för att förebygga eller hantera fredstida krissituationer,

2. förhållanden av betydelse för totalförsvaret eller annars för Sveriges säkerhet, eller

3. en enskilds affärs- eller drift-förhållanden.

I det allmännas verksamhet ska i stället offentlighets- och sekretesslagen ([2009:400](https://selex.se/eli/sfs/2009/400)) tillämpas. Lag ([2024:192](https://selex.se/eli/sfs/2024/192)).

</section>

</section>

</section>
<section id="kap2" class="kapitel">

## 2 kap. Anmälan av verksamhet

<section id="kap2.1" class="paragraf">

#### 1 §

Allmänna elektroniska kommunikationsnät som vanligen tillhandahålls mot ersättning eller allmänt tillgängliga elektroniska kommunikationstjänster får tillhandahållas endast efter anmälan till tillsynsmyndigheten.

Första stycket gäller inte

1. nummeroberoende interpersonella kommunikationstjänster, eller

2. verksamhet som består enbart i överföring av signaler via tråd för utsändning till allmänheten av program som avses i [1 kap. 2 § yttrandefrihetsgrundlagen](https://selex.se/eli/sfs/1991/1469#kap1.2).

Regeringen eller den myndighet som regeringen bestämmer får meddela föreskrifter om ytterligare undantag från kravet på anmälan.

</section>
<section id="kap2.2" class="paragraf">

#### 2 §

Den som har gjort en anmälan enligt [1 §](#kap2.1) ska utan dröjsmål meddela tillsynsmyndigheten om verksamheten upphör.

</section>
<section id="kap2.3" class="paragraf">

#### 3 §

Den som bedriver verksamhet som ska anmälas enligt [1 §](#kap2.1) ska tillämpa sådana standarder som Europeiska kommissionen, i en förteckning som har offentliggjorts i Europeiska unionens officiella tidning, har angett som obligatoriska.

</section>

</section>
<section id="kap3" class="kapitel">

## 3 kap. Rätt att använda radiosändare

<section id="kap3.tillstånd-att-använda-radiosän">

### Tillstånd att använda radiosändare

<section id="kap3.1" class="paragraf">

#### 1 §

Radiosändare får användas här i landet eller på ett svenskt fartyg eller luftfartyg utomlands endast efter tillstånd från regleringsmyndigheten. Ett tillstånd ska avse rätten att använda en viss radiosändare eller att använda radiosändare inom ett visst frekvensutrymme.

</section>
<section id="kap3.2" class="paragraf">

#### 2 §

Om användningen av frekvensutrymme samt villkoren och förfarandet för beviljande av tillstånd att använda radiosändare har harmoniserats i enlighet med internationella avtal som Sverige har anslutit sig till eller bestämmelser som har antagits med stöd av fördraget om Europeiska unionens funktionssätt, ska den som har beviljats ett sådant tillstånd anses ha ett tillstånd enligt [1 §](#kap3.1).

</section>
<section id="kap3.3" class="paragraf">

#### 3 §

Kravet på tillstånd enligt [1 §](#kap3.1) gäller inte för Polismyndigheten, Säkerhetspolisen, Försvarsmakten eller Försvarets radioanstalt. Det gäller inte heller för Försvarets materielverk vid verksamhet som verket bedriver på uppdrag av Försvarsmakten eller Försvarets radioanstalt.

Efter hörande av Försvarsmakten beslutar regleringsmyndigheten om tilldelning av radiofrekvenser för Försvarsmakten, Försvarets radioanstalt och Försvarets materielverk samt om de ytterligare villkor som behövs. När det gäller Polismyndigheten och Säkerhetspolisen beslutar regleringsmyndigheten i sådana frågor efter hörande av dessa myndigheter.

</section>
<section id="kap3.4" class="paragraf">

#### 4 §

Regeringen eller den myndighet som regeringen bestämmer får meddela föreskrifter om undantag från tillståndsplikten enligt [1 §](#kap3.1). Föreskrifterna får innehålla villkor om att den radioanläggning där sändaren ingår ska uppfylla bestämda tekniska krav och i övrigt sådana villkor som anges i [12 §](#kap3.12) första stycket 1-6 och 8, [13 §](#kap3.13) och [14 §](#kap3.14) 1, 2 och 4. Villkor som innebär en begränsning av vilka elektroniska kommunikationstjänster eller vilka tekniker som får användas får beslutas endast i de fall som anges i [15 §](#kap3.15).

Ett undantag i sådana föreskrifter får tidsbegränsas. I så fall ska [17 §](#kap3.17) andra stycket tillämpas.

</section>
<section id="kap3.5" class="paragraf">

#### 5 §

Den som enligt [3 §](#kap3.3) eller enligt föreskrifter som har meddelats med stöd av [4 §](#kap3.4) är undantagen från tillståndsplikt ska vid tillämpningen av denna lag anses ha tillstånd enligt [1 §](#kap3.1).

</section>

</section>
<section id="kap3.tillståndsförfarandet">

### Tillståndsförfarandet

<section id="kap3.6" class="paragraf">

#### 6 §

Regleringsmyndigheten ska bevilja tillstånd att använda radiosändare, om

1. det kan antas att radiofrekvenserna inte kommer att användas på ett sådant sätt att risk för otillåten skadlig störning uppkommer,

2. radioanvändningen utgör en effektiv användning av frekvensutrymmet,

3. det kan antas att radioanvändningen inte kommer att hindra sådan radiokommunikation som är särskilt viktig med hänsyn till den fria åsiktsbildningen,

4. radioanvändningen inte kommer att ta i anspråk frekvensutrymme som behövs för att upprätthålla en rimlig beredskap för utveckling av befintliga och nya radioanvändningar eller frekvensutrymme för vilket radioanvändningen har harmoniserats för annan användning i enlighet med internationella avtal som Sverige har anslutit sig till eller bestämmelser som har antagits med stöd av fördraget om Europeiska unionens funktionssätt,

5. det kan antas att radioanvändningen inte kommer att inkräkta på det frekvensutrymme som behövs för verksamhet som avses i [3 §](#kap3.3),

6. det inte med hänsyn till att sökanden tidigare har fått ett tillstånd återkallat eller med hänsyn till något annat liknande förhållande finns skälig anledning att anta att radioanvändningen kommer att ske i strid med tillståndsvillkoren, och

7. det kan antas att radioanvändningen inte kommer att orsaka skada för Sveriges säkerhet.

Ett tillstånd att använda radiosändare för utsändningar som kräver tillstånd enligt någon annan lag eller enligt bestämmelser meddelade med stöd av någon annan lag, får beviljas endast om sådant tillstånd finns. Då gäller inte första stycket 7.

Om ett tillstånd avser en viss radiosändare ska radiosändaren, tillsammans med avsedd radiomottagare, ha sådana tekniska egenskaper att den uppfyller rimliga krav på en effektiv frekvensanvändning och på möjligheten att verka i den miljö som den är avsedd för.

</section>
<section id="kap3.7" class="paragraf">

#### 7 §

Regleringsmyndigheten får, trots [6 §](#kap3.6) första stycket 4, bevilja tillstånd för annan radioanvändning i ett harmoniserat frekvensutrymme än den som följer av de harmoniserade villkoren, om

1. det finns bristande efterfrågan på användning av frekvensutrymmet på de harmoniserade villkoren, och

2. radioanvändningen inte hindrar eller försvårar att frekvensutrymmet används på de harmoniserade villkoren i någon annan medlemsstat i Europeiska unionen.

Vid prövningen ska det särskilt beaktas om radioanvändningen kan påverka den harmoniserade användningen av frekvensutrymmet i unionen på lång sikt eller tillgången till radioutrustning som kan användas i frekvensutrymmet.

</section>
<section id="kap3.8" class="paragraf">

#### 8 §

Om regleringsmyndigheten bedömer att tillståndsprövning inom ett visst frekvensutrymme bör ske efter ett förfarande med allmän inbjudan till ansökan, får myndigheten avslå en ansökan om tillstånd i det frekvensutrymmet som har gjorts utanför ett sådant förfarande.

</section>
<section id="kap3.9" class="paragraf">

#### 9 §

Regleringsmyndigheten får besluta att antalet tillstånd som beviljas inom ett frekvensutrymme ska vara begränsat, om det är nödvändigt för att garantera en effektiv användning av radiofrekvenser. Ett beslut att begränsa antalet tillstånd ska omprövas så snart det finns anledning till det.

</section>
<section id="kap3.10" class="paragraf">

#### 10 §

När antalet tillstånd har begränsats enligt [9 §](#kap3.9), ska tillståndsprövningen ske efter en allmän inbjudan till ansökan, om det inte finns särskilda skäl mot det eller om radioanvändningen

1. avser huvudsakligen utsändning till allmänheten av program som avses i [1 kap. 2 § yttrandefrihetsgrundlagen](https://selex.se/eli/sfs/1991/1469#kap1.2),

2. är avsedd för privat bruk, eller

3. behövs för verksamhet som bedrivs i syfte att tillgodose allmän ordning, säkerhet eller hälsa.

Regeringen eller den myndighet som regeringen bestämmer får meddela föreskrifter om vilken radioanvändning som omfattas av undantaget i första stycket 3.

</section>
<section id="kap3.11" class="paragraf">

#### 11 §

Tillståndsprövningen efter en allmän inbjudan till ansökan enligt [10 §](#kap3.10) ska ske efter ett jämförande urvalsförfarande, efter ett anbudsförfarande där det pris sökanden är villig att betala för tillståndet ska vara utslagsgivande eller efter en kombination av dessa förfaranden.

Förfarandet ska utformas så att det främjar konkurrens och får därutöver syfta endast till att

1. främja täckning och utbyggnad,

2. säkerställa tjänsters kvalitet,

3. uppnå en effektiv användning av radiofrekvenser, eller

4. främja innovation och näringslivets utveckling.

Den allmänna inbjudan ska innehålla uppgifter om det förfarande som ska användas, förutsättningarna för deltagande i förfarandet och de villkor som tillstånd kommer att förenas med.

</section>

</section>
<section id="kap3.villkor">

### Villkor

<section id="kap3.12" class="paragraf">

#### 12 §

Ett tillstånd att använda radiosändare får förenas med villkor om

1. det frekvensutrymme som tillståndet avser,

2. vilken eller vilka elektroniska kommunikationstjänster eller slag av elektroniska kommunikationsnät eller tekniker som tillståndet avser,

3. täckning och utbyggnad inom landet,

4. det geografiska område som tillståndet avser,

5. en skyldighet för sökanden att dela frekvensutrymme med andra,

6. skyldigheter som följer av tillämpliga internationella avtal i fråga om användning av frekvenser,

7. åtaganden som har gjorts i samband med att tillstånd har beviljats enligt 10 och [11 §](#kap3.11)§,

8. tekniska krav och annat som krävs för att säkerställa ett faktiskt och effektivt frekvensutnyttjande, och

9. krav som är av betydelse för Sveriges säkerhet.

Första stycket 9 gäller inte för tillstånd som avses i [6 §](#kap3.6) andra stycket.

</section>
<section id="kap3.13" class="paragraf">

#### 13 §

Ett tillstånd att använda radiosändare i ett frekvensutrymme för vilket radioanvändningen har harmoniserats i enlighet med internationella avtal som Sverige har anslutit sig till eller bestämmelser som har antagits med stöd av fördraget om Europeiska unionens funktionssätt, ska förenas med de villkor som följer av avtalet eller bestämmelserna. Detta gäller dock inte om tillstånd beviljas för sådan annan användning som avses i [7 §](#kap3.7).

Första stycket gäller även när den som ska tilldelas radiofrekvenser har utsetts i enlighet med sådana avtal eller bestämmelser.

</section>
<section id="kap3.14" class="paragraf">

#### 14 §

Ett tillstånd att använda en viss radiosändare får, utöver det som anges i 12 och [13 §](#kap3.13)§, förenas med villkor om

1. hur antennen och radiosändaren i övrigt ska vara beskaffade,

2. det geografiska område där en mobil radiosändare får användas,

3. var antennen till en fast radiosändare ska vara belägen, och

4. kompetenskrav för den som ska sköta radioanläggningen.

</section>
<section id="kap3.15" class="paragraf">

#### 15 §

Villkor som innebär en begränsning av vilka elektroniska kommunikationstjänster eller vilka tekniker som får användas, får beslutas endast om det krävs för att

1. undvika skadlig störning,

2. säkerställa ett effektivt frekvensutnyttjande,

3. skydda människors liv eller hälsa,

4. tillgodose det allmännas intresse av att vissa elektroniska kommunikationstjänster finns tillgängliga i vissa delar av landet, eller

5. tillgodose det allmännas intresse av att främja tillhandahållandet av radio- och tv-tjänster som tillstånd har beviljats för enligt annan lag.

Villkor som innebär att endast en viss elektronisk kommunikationstjänst får tillhandahållas får beslutas bara om det krävs för att säkerställa verksamhet som bedrivs i syfte att skydda människors liv eller hälsa eller om det annars finns synnerliga skäl för det med hänsyn till ett allmänt intresse.

</section>
<section id="kap3.16" class="paragraf">

#### 16 §

Ett tillstånd att använda radiosändare får förenas med ett förbehåll om att en operatör som har rätt att använda tillståndet kan åläggas att ge tillträde till infrastruktur för tillhandahållande av mobila elektroniska kommunikationstjänster enligt 5 kap. [33 §](#kap5.33).

</section>

</section>
<section id="kap3.tillståndstid">

### Tillståndstid

<section id="kap3.17" class="paragraf">

#### 17 §

Ett tillstånd ska beviljas för en bestämd tid. Giltighetstiden för tillståndsvillkor får vara kortare än tillståndstiden.

När giltighetstiden för tillstånd och tillståndsvillkor bestäms ska regleringsmyndigheten särskilt beakta

1. framtida förändringar i radioanvändningen,

2. den tid som sändaren är avsedd att användas,

3. den tekniska utveckling som kan väntas,

4. den tid som krävs för att uppnå ett rimligt ekonomiskt utbyte av utrustningen, och

5. ett sådant tillstånd som enligt [6 §](#kap3.6) andra stycket är en förutsättning för tillstånd att använda radiosändare.

</section>
<section id="kap3.18" class="paragraf">

#### 18 §

Ett tillstånd att använda radiosändare i ett harmoniserat frekvensutrymme avsett för trådlösa bredbandstjänster får beviljas för en kortare tid än 15 år endast om tillståndet beviljas för

1. provning, försök eller experimentella ändamål,

2. delad användning av radiofrekvenser, eller

3. sådan annan användning som avses i [7 §](#kap3.7).

</section>

</section>
<section id="kap3.förlängning-av-tillståndstid">

### Förlängning av tillståndstid

<section id="kap3.19" class="paragraf">

#### 19 §

Ett tillstånd att använda en viss radiosändare ska vid giltighetstidens utgång förlängas med samma tid som tillståndet har beviljats för, eller senast har förlängts med, dock högst fem år, om förutsättningarna i [6 §](#kap3.6) för beviljande av tillstånd är uppfyllda.

Förlängning ska ske med en kortare tid än den som anges i första stycket eller på ändrade villkor, om förutsättningarna i [6 §](#kap3.6) för beviljande av tillstånd därigenom kan uppfyllas. En sådan kortare förlängningstid ska beslutas också om tillståndshavaren begär det.

Giltighetstiden ska inte förlängas, om

1. giltighetstiden för tillståndet inte överstiger sex månader,

2. tillståndet har beviljats för sådan annan användning som avses i [7 §](#kap3.7), eller

3. tillståndshavaren begär det.

</section>
<section id="kap3.20" class="paragraf">

#### 20 §

Giltighetstiden för ett tillstånd att använda radiosändare inom ett visst frekvensutrymme får förlängas endast om det är nödvändigt för att en samordnad tillståndsgivning inom ett eller flera frekvensutrymmen ska underlättas. En förlängning får i ett sådant fall ske för en kortare period, så att tillståndet upphör samtidigt som ett annat tillstånd.

</section>
<section id="kap3.21" class="paragraf">

#### 21 §

Trots 19 och [20 §](#kap3.20)§ ska ett tillstånd att använda radiosändare i ett harmoniserat frekvensutrymme avsett för trådlösa bredbandstjänster, som har beviljats för kortare tid än 20 år, förlängas med skälig tid, dock så lång tid att den sammantagna tillståndstiden blir minst 20 år. Förlängning ska ske endast om tillståndshavaren begär det senast två år före giltighetstidens utgång.

Giltighetstiden får inte förlängas, om

1. tillståndshavaren inte har följt tillståndsvillkoren,

2. tillståndet med stöd av [18 §](#kap3.18) har beviljats för en kortare tid än 15 år, eller

3. en förlängning inte är motiverad med hänsyn till intresset av att

a) säkerställa en effektiv användning av radiofrekvenser,

b) främja täckning och utbyggnad inom landet av trådlösa bredbandstjänster,

c) främja teknikutvecklingen,

d) hindra snedvridning av konkurrensen, eller

e) skydda människors liv eller tillgodose allmän ordning och säkerhet eller försvar.

</section>

</section>
<section id="kap3.amatörradiosändare">

### Amatörradiosändare

<section id="kap3.22" class="paragraf">

#### 22 §

Regeringen eller den myndighet som regeringen bestämmer får överlämna till fysiska eller juridiska personer att anordna prov och utfärda bevis om att föreskrivna kompetenskrav för användning av amatörradiosändare är uppfyllda och att tilldela anropssignaler för sådan användning.

Ett beslut om överlämnande får återkallas om anordnaren eller utfärdaren anordnar prov, utfärdar bevis eller tilldelar anropssignaler i strid med gällande föreskrifter eller på något annat sätt visar sig olämplig att fullgöra uppgiften.

</section>

</section>
<section id="kap3.åtgärder-mot-störningar">

### Åtgärder mot störningar

<section id="kap3.23" class="paragraf">

#### 23 §

Om det till följd av tillståndshavarens användning av en radiosändare uppkommer en otillåten skadlig störning, ska tillståndshavaren omedelbart se till att störningen upphör eller i möjligaste mån minskar. Den som använder en radiomottagare som stör användningen av en annan radiomottagare har motsvarande skyldighet.

</section>
<section id="kap3.24" class="paragraf">

#### 24 §

Elektriska eller elektroniska anläggningar som, utan att vara radioanläggningar, är avsedda att alstra radiofrekvent energi för kommunikationsändamål i ledning eller för industriellt, vetenskapligt, medicinskt eller något annat liknande ändamål, får användas endast i enlighet med föreskrifter som meddelas av regeringen eller den myndighet som regeringen bestämmer.

Regeringen får meddela föreskrifter om förbud mot att inneha elektriska eller elektroniska anläggningar som inte omfattas av första stycket och som, utan att vara radioanläggningar, är avsedda att sända radiovågor.

</section>

</section>
<section id="kap3.överlåtelse-och-uthyrning-av-t">

### Överlåtelse och uthyrning av tillstånd

<section id="kap3.25" class="paragraf">

#### 25 §

Ett tillstånd eller en del av ett tillstånd att använda radiosändare får överlåtas efter medgivande från regleringsmyndigheten. Ett sådant medgivande ska lämnas, om

1. förvärvaren uppfyller de krav som har ställts på sökanden i samband med att tillståndet beviljades,

2. det inte finns skäl att anta att överlåtelsen inverkar menligt på konkurrensen,

3. överlåtelsen inte leder till en ändrad användning av radiofrekvenserna, när användningen är harmoniserad enligt bestämmelser som har antagits med stöd av fördraget om Europeiska unionens funktionssätt,

4. förvärvaren inte tidigare har fått ett sådant tillstånd återkallat enligt 11 kap. [7 §](#kap11.7) andra stycket 3,

5. det kan antas att förvärvarens radioanvändning inte kommer att orsaka skada för Sveriges säkerhet, och tillståndet har beviljats före den 1 januari 2020, och

6. det inte finns något annat särskilt skäl mot det.

Första stycket 4 och 5 gäller inte vid överlåtelse av ett tillstånd som avses i [6 §](#kap3.6) andra stycket.

</section>
<section id="kap3.26" class="paragraf">

#### 26 §

En överlåtelse i strid med [25 §](#kap3.25) är utan verkan.

</section>
<section id="kap3.27" class="paragraf">

#### 27 §

Förvärvaren övertar överlåtarens rättigheter och skyldigheter enligt denna lag för tiden efter det att regleringsmyndigheten har lämnat sitt medgivande enligt [25 §](#kap3.25).

Vid överlåtelse av en del av ett tillstånd ska den överlåtna delen anses som ett nytt tillstånd.

Vid medgivandet får regleringsmyndigheten besluta de nya eller ändrade villkor som behövs på grund av överlåtelsen.

</section>
<section id="kap3.28" class="paragraf">

#### 28 §

Bestämmelserna om överlåtelse av ett tillstånd eller en del av ett tillstånd i 25 och [26 §](#kap3.26)§ och [27 §](#kap3.27) första stycket ska tillämpas även på uthyrning av ett tillstånd eller en del av ett tillstånd att använda radiosändare.

Regeringen eller den myndighet som regeringen bestämmer får meddela föreskrifter om undantag från kravet på medgivande vid sådan uthyrning som avser en kortare period eller som annars är av begränsad omfattning.

</section>

</section>

</section>
<section id="kap4" class="kapitel">

## 4 kap. Rätt att använda nummer

<section id="kap4.nummerplaner">

### Nummerplaner

<section id="kap4.1" class="paragraf">

#### 1 §

Regeringen eller den myndighet som regeringen bestämmer får fastställa nationella nummerplaner för elektronisk kommunikation och meddela föreskrifter om planerna och deras användning.

</section>
<section id="kap4.2" class="paragraf">

#### 2 §

Den som bedriver verksamhet som ska anmälas enligt 2 kap. [1 §](#kap2.1) eller tillhandahåller elektroniska kommunikationstjänster i samtrafik med den som bedriver sådan verksamhet ska följa fastställda nummerplaner.

</section>

</section>
<section id="kap4.tillstånd-att-använda-nummer">

### Tillstånd att använda nummer

<section id="kap4.3" class="paragraf">

#### 3 §

Nummer ur en nationell nummerplan får användas endast efter tillstånd från regleringsmyndigheten. Ett tillstånd ska avse serier av nummer eller enskilda nummer.

Regeringen eller den myndighet som regeringen bestämmer får meddela föreskrifter om tilldelning av nummer.

</section>
<section id="kap4.4" class="paragraf">

#### 4 §

Den som har tillstånd att använda en nummerserie får inte diskriminera andra som tillhandahåller elektroniska kommunikationstjänster i fråga om de nummer som ger tillgång till tjänster i näten.

</section>
<section id="kap4.5" class="paragraf">

#### 5 §

Ett tillstånd att använda nummer får förenas med villkor om

1. vilket slag av tjänst som numret ska användas för,

2. faktiskt och effektivt utnyttjande av numret,

3. en lämplig giltighetstid, med förbehåll för eventuella ändringar i den nationella nummerplanen,

4. åtaganden som har gjorts i samband med att tillstånd har beviljats enligt [6 §](#kap4.6),

5. skyldigheter som följer av tillämpliga internationella avtal i fråga om användning av nummer, och

6. skyldigheter som följer av konsumentskyddsbestämmelser eller av andra nummerrelaterade bestämmelser i andra medlemsstater i fråga om användning av nummer inom Europeiska unionen.

</section>

</section>
<section id="kap4.nummer-av-betydande-ekonomiskt">

### Nummer av betydande ekonomiskt värde

<section id="kap4.6" class="paragraf">

#### 6 §

Regleringsmyndigheten får bevilja tillstånd att använda nummer av betydande ekonomiskt värde efter en allmän inbjudan till ansökan. Ett sådant tillstånd ska beviljas efter

1. ett jämförande urvalsförfarande,

2. ett anbudsförfarande där det pris sökanden är villig att betala för tillståndet ska vara utslagsgivande,

3. ett förfarande med slumpmässig tilldelning, eller

4. en kombination av förfaranden enligt 1-3.

Den allmänna inbjudan ska innehålla uppgifter om det förfarande som ska användas, förutsättningarna för deltagande i förfarandet och de villkor som tillstånd kommer att förenas med.

</section>

</section>
<section id="kap4.överlåtelse-av-tillstånd">

### Överlåtelse av tillstånd

<section id="kap4.7" class="paragraf">

#### 7 §

Ett tillstånd eller en del av ett tillstånd att använda nummer får överlåtas efter medgivande från regleringsmyndigheten. Ett sådant medgivande ska lämnas, om

1. förvärvaren uppfyller de krav som har ställts på sökanden i samband med att tillståndet beviljades,

2. det inte finns skäl att anta att överlåtelsen inverkar menligt på konkurrensen, och

3. det inte finns något annat särskilt skäl mot det.

Kravet på medgivande gäller inte när ett nummer ur en nationell nummerplan, på slutanvändarens begäran, överlämnas till en annan tillhandahållare enligt 7 kap. [19 §](#kap7.19).

</section>
<section id="kap4.8" class="paragraf">

#### 8 §

En överlåtelse i strid med [7 §](#kap4.7) är utan verkan.

</section>
<section id="kap4.9" class="paragraf">

#### 9 §

Förvärvaren övertar överlåtarens rättigheter och skyldigheter enligt denna lag för tiden efter medgivandet. Vid överlåtelse av en del av ett tillstånd ska den överlåtna delen anses som ett nytt tillstånd.

Vid medgivandet får regleringsmyndigheten besluta de nya eller ändrade villkor som behövs på grund av överlåtelsen.

</section>

</section>
<section id="kap4.tillgång-till-nummer-och-tjäns">

### Tillgång till nummer och tjänster

<section id="kap4.10" class="paragraf">

#### 10 §

Den som tillhandahåller ett allmänt elektroniskt kommunikationsnät eller en allmänt tillgänglig nummerbaserad interpersonell kommunikationstjänst ska se till att slutanvändare kan nå samtliga nummer som tillhandahålls inom Europeiska ekonomiska samarbetsområdet, om

1. det är ekonomiskt genomförbart,

2. det inte är fråga om ett nummer som har enbart ett nationellt syfte, och

3. den uppringda slutanvändaren inte av kommersiella skäl har valt att begränsa nåbarheten från vissa geografiska områden.

Regeringen eller den myndighet som regeringen bestämmer får meddela ytterligare föreskrifter om skyldighetens omfattning enligt första stycket och föreskrifter om undantag från skyldigheten.

</section>
<section id="kap4.11" class="paragraf">

#### 11 §

Konsumentombudsmannen får ålägga den som tillhandahåller ett allmänt elektroniskt kommunikationsnät eller en allmänt tillgänglig elektronisk kommunikationstjänst att hindra användares tillgång till ett nummer eller till en tjänst via ett nummer vars sifferstruktur saknar geografisk betydelse, om marknadsföringen av numret eller tjänsten är otillbörlig eller om väsentlig information utelämnas vid marknadsföringen.

Konsumentombudsmannens beslut får förenas med en skyldighet för tillhandahållaren att hålla inne betalning avseende numret eller tjänsten tills ärendet har avgjorts slutligt. Om beslutet står fast, ska medel som har hållits inne snarast betalas tillbaka till användaren.

Beslut får inte meddelas utan att den som har vidtagit marknadsföringsåtgärden har fått tillfälle att yttra sig. I brådskande fall får dock beslut meddelas omedelbart att gälla till dess något annat bestäms.

</section>

</section>

</section>
<section id="kap5" class="kapitel">

## 5 kap. Samtrafik och andra former av tillträde

<section id="kap5.skyldigheter-i-fråga-om-samtra">

### Skyldigheter i fråga om samtrafik och interoperabilitet

<section id="kap5.1" class="paragraf">

#### 1 §

En operatör av ett allmänt elektroniskt kommunikationsnät är skyldig att förhandla om samtrafik med den som tillhandahåller eller avser att tillhandahålla allmänt tillgängliga elektroniska kommunikationstjänster som inte är nummeroberoende interpersonella kommunikationstjänster.

</section>
<section id="kap5.2" class="paragraf">

#### 2 §

Den som i samband med en förhandling som avses i [1 §](#kap5.1) får del av eller tillgång till uppgifter om ett annat företags affärs- eller driftförhållanden får inte obehörigen föra vidare eller utnyttja det som han eller hon har fått del av eller tillgång till.

I det allmännas verksamhet ska i stället offentlighets- och sekretesslagen ([2009:400](https://selex.se/eli/sfs/2009/400)) tillämpas.

</section>
<section id="kap5.3" class="paragraf">

#### 3 §

Regleringsmyndigheten får ålägga den som kontrollerar tillträde till slutanvändare och som bedriver verksamhet som ska anmälas enligt 2 kap. [1 §](#kap2.1) att mot skälig ersättning

1. bedriva samtrafik eller vidta någon annan åtgärd som krävs för att säkerställa att slutanvändare kan nå varandra, eller

2. göra tjänster interoperabla med andra operatörers tjänster.

</section>
<section id="kap5.4" class="paragraf">

#### 4 §

Regleringsmyndigheten får ålägga den som tillhandahåller en nummeroberoende interpersonell kommunikationstjänst med betydande geografisk täckning och ett betydande antal användare att göra sin tjänst interoperabel med andra tjänster, om det är nödvändigt för att säkerställa att slutanvändare kan nå varandra. Ett sådant beslut får förenas med en skyldighet att tillämpa särskilda standarder och att offentliggöra information som får användas av andra.

Ett beslut enligt första stycket får meddelas endast om Europeiska kommissionen har antagit genomförandebestämmelser som närmare beskriver de skyldigheter som får åläggas.

</section>

</section>
<section id="kap5.skyldigheter-för-operatörer-me">

### Skyldigheter för operatörer med betydande inflytande på en marknad

</section>
<section id="kap5.marknadsanalys-och-identifieri">

### Marknadsanalys och identifiering av företag med betydande inflytande

<section id="kap5.5" class="paragraf">

#### 5 §

Regleringsmyndigheten ska fortlöpande fastställa vilka produkt- och tjänstemarknader som har sådana särdrag att det kan vara motiverat att ålägga någon skyldigheter i syfte att motverka konkurrensproblem. Vid fastställandet ska marknadernas geografiska omfattning avgränsas. Myndigheten ska då beakta graden av infrastrukturkonkurrens inom olika områden och i vilken utsträckning som bredband är utbyggt.

Regleringsmyndigheten ska fortlöpande analysera de marknader som har fastställts och, om myndigheten bedömer att det är motiverat att ålägga någon skyldigheter på en sådan marknad, identifiera företag med betydande inflytande på den marknaden.

Regleringsmyndigheten ska särskilt beakta

1. Europeiska kommissionens rekommendation om relevanta produkt- och tjänstemarknader,

2. kommissionens riktlinjer för marknadsanalys och bedömning av ett företags betydande inflytande på marknaden, och

3. Berecs riktlinjer om gemensamma tillvägagångssätt för hur gränsöverskridande efterfrågan kan mötas.

</section>
<section id="kap5.6" class="paragraf">

#### 6 §

Vid tillämpningen av [5 §](#kap5.5) kan det anses motiverat att ålägga någon skyldigheter på en marknad om

1. det finns stora och bestående hinder för marknadsinträde,

2. marknadsstrukturen är sådan att den inte utvecklas mot effektiv konkurrens, och

3. marknadsmisslyckandena inte kan åtgärdas med stöd av den allmänna konkurrensrätten.

</section>
<section id="kap5.7" class="paragraf">

#### 7 §

Ett företag ska anses ha ett betydande inflytande på en fastställd marknad om det, antingen enskilt eller tillsammans med andra, har en ställning av sådan ekonomisk styrka att det i betydande omfattning kan uppträda oberoende av sina konkurrenter, sina kunder och i sista hand av konsumenterna.

</section>

</section>
<section id="kap5.åläggande-av-skyldigheter-för">

### Åläggande av skyldigheter för operatörer med betydande inflytande

<section id="kap5.8" class="paragraf">

#### 8 §

I syfte att skapa effektiv konkurrens till förmån för slutanvändarna ska regleringsmyndigheten ålägga en operatör, som enligt [5 §](#kap5.5) andra stycket har identifierats som ett företag med betydande inflytande på en marknad, en eller flera skyldigheter enligt 12-[21 §](#kap5.21)§.

Regleringsmyndigheten får ålägga en sådan operatör andra skyldigheter avseende tillträde än de som anges i detta kapitel, om det finns synnerliga skäl och åtgärden har godkänts av Europeiska kommissionen.

</section>
<section id="kap5.9" class="paragraf">

#### 9 §

Ett beslut enligt 8 eller [22 §](#kap5.22) ska förenas med en skyldighet för operatören att i god tid före åtgärden till regleringsmyndigheten anmäla planer på att avveckla eller byta ut nätdelar som omfattas av skyldigheten.

Om det är nödvändigt för att säkerställa konkurrensen och slutanvändarnas rättigheter, får regleringsmyndigheten ålägga operatören att ge in en detaljerad beskrivning av planerna med avseende på övergångsperioder och villkor samt av vilka jämförbara tillträdesprodukter som erbjuds i stället.

</section>
<section id="kap5.10" class="paragraf">

#### 10 §

På en marknad för samtalsterminering får regleringsmyndigheten ålägga en skyldighet enligt [19 §](#kap5.19) endast om Europeiska kommissionen inte har fastställt någon unionsomfattande termineringstaxa för marknaden.

</section>
<section id="kap5.11" class="paragraf">

#### 11 §

Regleringsmyndigheten får ålägga en operatör som är ett rent grossistföretag skyldigheter enligt 12, 14 eller [15 §](#kap5.15) eller andra skyldigheter enligt [19 §](#kap5.19) än sådana som avser rättvis och skälig prissättning, endast om

1. myndigheten tidigare har ålagt operatören skyldigheter enligt 13 eller [16 §](#kap5.16) eller en skyldighet om rättvis och skälig prissättning, och

2. ytterligare skyldigheter krävs på grund av att de villkor som operatören erbjuder medför eller kan medföra konkurrensproblem till skada för slutanvändarna.

Operatören ska till regleringsmyndigheten omgående anmäla omständigheter som kan påverka bedömningen av om operatören är ett rent grossistföretag.

</section>

</section>
<section id="kap5.8" class="paragraf">

### Vilka skyldigheter som får åläggas med stöd av 8 §

<section id="kap5.12" class="paragraf">

#### 12 §

En operatör som är ett företag med betydande inflytande på en marknad får åläggas att i ett referenserbjudande eller på något annat sätt offentliggöra specificerade uppgifter om

1. redovisning,

2. tekniska specifikationer,

3. nätegenskaper,

4. villkor för tillhandahållande och användning, inbegripet villkor som begränsar tillträde till eller användning av vissa tjänster,

5. prissättning, eller

6. andra förhållanden som behövs för insyn i fråga om samtrafik och andra former av tillträde.

I ett beslut om åläggande ska det anges vilka uppgifter som ska tillhandahållas, hur detaljerade uppgifterna ska vara och på vilket sätt de ska offentliggöras.

Operatören får åläggas att ändra en uppgift enligt första stycket om det är nödvändigt för att den ska stämma överens med en skyldighet som har beslutats enligt detta kapitel.

Ett beslut enligt denna paragraf får förenas med vite.

</section>
<section id="kap5.13" class="paragraf">

#### 13 §

En operatör som är ett företag med betydande inflytande på en marknad får åläggas att tillämpa icke-diskriminerande villkor i sin verksamhet. En sådan skyldighet ska särskilt säkerställa att

1. operatören under likvärdiga omständigheter tillämpar likvärdiga villkor för andra som tillhandahåller likvärdiga tjänster, och

2. de tjänster och den information som operatören erbjuder andra tillhandahålls på samma villkor och med samma kvalitet som gäller för operatörens egna tjänster eller för dotterbolags eller samarbetspartners tjänster.

</section>
<section id="kap5.14" class="paragraf">

#### 14 §

En operatör som är ett företag med betydande inflytande på en marknad får åläggas att särredovisa och rapportera specificerad verksamhet med anknytning till samtrafik och andra former av tillträde. En sådan skyldighet kan avse att operatören ska ge insyn i sina grossistpriser och sina priser vid intern försäljning eller tillhandahålla en myndighet sin redovisning, inbegripet uppgifter om intäkter från andra.

</section>
<section id="kap5.15" class="paragraf">

#### 15 §

En operatör som är ett företag med betydande inflytande på en marknad får åläggas att uppfylla rimliga krav på tillträde till och användning av sådan infrastruktur som används för att anlägga ett elektroniskt kommunikationsnät. En sådan skyldighet får avse även infrastruktur som inte är en del av den relevanta marknaden.

</section>
<section id="kap5.16" class="paragraf">

#### 16 §

En operatör som är ett företag med betydande inflytande på en marknad får åläggas att uppfylla rimliga krav på tillträde till och användning av nät och tillhörande faciliteter i syfte att tillhandahålla elektroniska kommunikationstjänster. En sådan skyldighet kan avse att operatören ska

1. ge någon annan tillträde till specificerade nätdelar och tillhörande faciliteter,

2. ge någon annan tillträde till specificerade aktiva eller virtuella nätdelar eller nättjänster,

3. förlänga ett redan beviljat tillträde till tillhörande faciliteter,

4. erbjuda andra operatörer specificerade tjänster för återförsäljning,

5. bevilja tillträde till tekniska gränssnitt, protokoll och annan nyckelteknik som är nödvändig för interoperabilitet mellan tjänster,

6. erbjuda samlokalisering eller andra möjligheter till gemensamt utnyttjande av tillhörande faciliteter,

7. erbjuda specificerade tjänster som krävs för att säkerställa interoperabilitet mellan tjänster ända fram till slutanvändarna,

8. erbjuda tillträde till driftstödssystem eller liknande programsystem som krävs för att garantera en sund konkurrens när det gäller tillhandahållande av tjänster,

9. erbjuda tillträde till sådana tjänster som möjliggör, stöder eller kan stödja tillhandahållande av tjänster via elektroniska kommunikationsnät eller elektroniska kommunikationstjänster, eller

10. bedriva samtrafik eller i övrigt vidta åtgärder så att nät eller tillhörande faciliteter kan förbindas.

Ett beslut om åläggande får förenas med de villkor som behövs för att säkerställa normal nätdrift. Villkor om att följa särskilda tekniska standarder eller specifikationer ska vara förenliga med de standarder som Europeiska kommissionen, i en förteckning som har offentliggjorts i Europeiska unionens officiella tidning, har angett som obligatoriska.

</section>
<section id="kap5.17" class="paragraf">

#### 17 §

När [16 §](#kap5.16) tillämpas ska särskilt beaktas

1. den tekniska och ekonomiska bärkraften för användning och installation av alternativa nätdelar eller tillhörande faciliteter, med hänsyn till marknadsutvecklingen samt arten och typen av samtrafik och andra former av tillträde,

2. den förväntade tekniska utvecklingens påverkan på nätens utformning och förvaltning,

3. behovet av att säkerställa teknikneutralitet i syfte att främja utformning och förvaltning av flera nät,

4. den tillgängliga kapaciteten,

5. de risker som en nyinvestering medför för ägaren till ett nät eller tillhörande faciliteter,

6. behovet av att värna konkurrensen på lång sikt,

7. berörda immateriella rättigheter, och

8. intresset av gränsöverskridande tjänster inom Europeiska ekonomiska samarbetsområdet.

Regleringsmyndigheten ska också överväga om konkurrensen och slutanvändarnas intressen i stället kan främjas genom åläggande endast av skyldigheter enligt [15 §](#kap5.15) eller av skyldigheter på närliggande marknader.

</section>
<section id="kap5.18" class="paragraf">

#### 18 §

En skyldighet enligt 15 eller [16 §](#kap5.16) ska förenas med en skyldighet att offentliggöra ett sådant referenserbjudande som anges i [12 §](#kap5.12). Erbjudandet ska innehålla de uppgifter som anges i Berecs riktlinjer om minimikriterierna för ett referenserbjudande och de ytterligare uppgifter som regleringsmyndigheten bestämmer.

Ett beslut om en skyldighet att offentliggöra ett referenserbjudande får förenas med vite.

</section>
<section id="kap5.19" class="paragraf">

#### 19 §

En operatör som är ett företag med betydande inflytande på en marknad får åläggas att iaktta kostnadstäckning eller tillämpa kostnadsorienterad eller annan prissättning för specificerade typer av samtrafik och andra former av tillträde. Detta får ske om en marknadsanalys enligt [5 §](#kap5.5) andra stycket visar att en brist på effektiv konkurrens innebär att operatören kan ta ut överpriser eller använda prispress på ett sätt som missgynnar slutanvändarna.

Ett åläggande får, i samband med att det beslutas eller senare, förenas med en skyldighet att tillämpa ett visst högsta eller lägsta pris för samtrafik och andra former av tillträde som omfattas av skyldigheten.

Åläggandet kan avse även att operatören ska tillämpa en viss kostnadsredovisningsmetod och göra en beskrivning av metoden tillgänglig för allmänheten. I så fall ska kostnadernas huvudkategorier och reglerna för kostnadsfördelningen framgå av beskrivningen.

</section>
<section id="kap5.20" class="paragraf">

#### 20 §

Den som har ålagts att tillämpa kostnadsorienterad prissättning enligt [19 §](#kap5.19) ska, om någon skyldighet enligt paragrafens andra stycke inte har ålagts, visa att priserna är rättvisa och skäliga med hänsyn till kostnaderna och får åläggas en skyldighet att justera sina priser.

</section>
<section id="kap5.21" class="paragraf">

#### 21 §

När [19 §](#kap5.19) tillämpas ska hänsyn tas till den investering som operatören har gjort. En skyldighet som avses i [19 §](#kap5.19) ska utformas så att operatören får en rimlig avkastning på kapitalinvesteringen.

När kostnadsorienterade taxor för samtalsterminering fastställs ska kriterierna i bilaga 3 till Europaparlamentets och rådets direktiv (EU) 2018/ 1972 av den 11 december 2018 om inrättande av en europeisk kodex för elektronisk kommunikation, i den ursprungliga lydelsen, tillämpas.

</section>

</section>
<section id="kap5.bindande-åtaganden">

### Bindande åtaganden

<section id="kap5.22" class="paragraf">

#### 22 §

Regleringsmyndigheten ska, på begäran av en operatör som är ett företag med betydande inflytande på en marknad, besluta att ett åtagande av operatören om saminvestering i anläggandet av ett nytt optiskt fibernät fram till slutanvändares lokaler eller till en basstation ska vara helt eller delvis bindande, om

1. ett erbjudande till andra operatörer om saminvestering har offentliggjorts minst sex månader innan anläggandet påbörjas,

2. erbjudandet uppfyller kriterierna i bilaga 4 till direktiv [(EU) 2018/1972](https://eur-lex.europa.eu/legal-content/SV/ALL/?uri=celex%3A31972R2018), i den ursprungliga lydelsen,

3. operatörer som ansöker om tillträde men inte deltar i saminvesteringen ges motsvarande möjligheter att nå slutanvändare som före anläggandet och tillträdet ges på rättvisa och icke-diskriminerande villkor samtidigt som incitamenten till saminvestering upprätthålls, och

4. minst ett saminvesteringsavtal har ingåtts med en annan operatör.

När det gäller andra åtaganden av operatören om att följa villkor för tillträde eller andra villkor som har påverkan på konkurrenssituationen får regleringsmyndigheten besluta att ett sådant åtagande ska vara helt eller delvis bindande för en bestämd tid.

</section>
<section id="kap5.23" class="paragraf">

#### 23 §

Ett beslut enligt [22 §](#kap5.22) första stycket ska avse en bestämd tid om minst sju år. Så länge beslutet gäller får regleringsmyndigheten ålägga ytterligare skyldigheter enligt [8 §](#kap5.8) när det gäller de nätdelar som omfattas av åtagandet endast om det finns betydande konkurrensproblem som inte kan åtgärdas på något annat sätt.

</section>

</section>
<section id="kap5.funktionell-separation">

### Funktionell separation

<section id="kap5.24" class="paragraf">

#### 24 §

Om det finns synnerliga skäl får regleringsmyndigheten ålägga en vertikalt integrerad operatör, som med stöd av [8 §](#kap5.8) första stycket har ålagts en skyldighet att lämna tillträde, att organisatoriskt avskilja de verksamheter som har anknytning till beslutet om skyldigheten. Avskiljandet ska ske på ett sådant sätt att verksamheterna bedrivs av en oberoende affärsenhet och syfta särskilt till att säkerställa icke- diskriminering och insyn.

</section>
<section id="kap5.25" class="paragraf">

#### 25 §

En skyldighet enligt [24 §](#kap5.24) får förenas med villkor som syftar till att säkerställa de avskilda verksamheternas oberoende i förhållande till operatörens egen försäljningsverksamhet i slutkundsledet. Villkoren får omfatta krav på att operatörens inflytande över verksamheterna inskränks genom organisatoriska åtgärder eller på att verksamheterna ska drivas av en separat juridisk person. Det får också ställas upp villkor om att de avskilda verksamheterna ska stå under en ledning som är oberoende i förhållande till operatörens övriga verksamhet.

</section>
<section id="kap5.26" class="paragraf">

#### 26 §

Ett beslut enligt [24 §](#kap5.24) får inte fattas utan att ett förslag till beslutet först har godkänts av Europeiska kommissionen.

</section>
<section id="kap5.27" class="paragraf">

#### 27 §

Om en operatör som avses i [24 §](#kap5.24) avser att, utan att ha ålagts en skyldighet enligt den paragrafen, avskilja en betydande del av eller samtliga sina tillgångar i accessnätet i syfte att säkerställa icke-diskriminering och insyn, ska operatören minst tre månader före genomförandet underrätta regleringsmyndigheten om sin avsikt. Detsamma ska gälla för eventuella ändringar av planerna. När processen är genomförd ska operatören underrätta myndigheten om slutresultatet.

</section>

</section>
<section id="kap5.andra-skyldigheter-om-tillträd">

### Andra skyldigheter om tillträde

</section>
<section id="kap5.tillträde-till-nät-närmast-slu">

### Tillträde till nät närmast slutanvändare

<section id="kap5.28" class="paragraf">

#### 28 §

Regleringsmyndigheten får ålägga en operatör, eller någon som äger ledningar i ett allmänt elektroniskt kommunikationsnät som operatören råder över, att mot skälig ersättning ge tillträde till ledningarna i en byggnad eller fram till det första utlopps- eller förgreningsstället. Skyldigheten får omfatta tillträde till tillhörande faciliteter.

En skyldighet enligt första stycket får åläggas endast efter ansökan och om anläggande av ytterligare infrastruktur bedöms fysiskt ogenomförbart eller olönsamt. Skyldigheten får förenas med villkor för tillträdet samt med de villkor som behövs för att uppnå icke-diskriminering och insyn.

</section>
<section id="kap5.29" class="paragraf">

#### 29 §

Om ett åläggande enligt [28 §](#kap5.28) inte bedöms tillräckligt för att åtgärda omfattande och varaktiga hinder mot anläggande av ytterligare infrastruktur och hindren motverkar effektiv konkurrens till förmån för slutanvändarna, får åläggandet avse även nätdelar bortom det första utlopps- eller förgreningsstället. Om det är motiverat av tekniska eller ekonomiska skäl, får åläggandet avse även aktivt och virtuellt tillträde.

Vid bedömningen av om en sådan skyldighet ska åläggas ska särskild hänsyn tas till om operatören i stället ger ett hållbart och liknande tillträde till ett nät med mycket hög kapacitet på rättvisa, icke-diskriminerande och rimliga villkor.

Första stycket får inte tillämpas om ett åläggande skulle äventyra den ekonomiska bärkraften vid anläggandet av små lokala nät.

</section>
<section id="kap5.30" class="paragraf">

#### 30 §

En skyldighet enligt [29 §](#kap5.29) får inte åläggas ett rent grossistföretag om företaget i stället ger ett hållbart och liknande tillträde till ett nät med mycket hög kapacitet på rättvisa, icke-diskriminerande och rimliga villkor. En sådan skyldighet får dock åläggas om det nät som skyldigheten avser är offentligt finansierat.

</section>

</section>
<section id="kap5.tillträde-till-fysisk-infrastr">

### Tillträde till fysisk infrastruktur för anläggande av bredbandsnät

<section id="kap5.31" class="paragraf">

#### 31 §

Den som äger eller på något annat sätt råder över fysisk infrastruktur för elektronisk kommunikation i en byggnad ska uppfylla rimliga krav på tillträde till infrastrukturen för anläggande av ett elektroniskt kommunikationsnät med hög kapacitet. Tillträdet ska lämnas på rättvisa och icke- diskriminerande villkor. Skyldigheten gäller dock endast om anläggande av ytterligare infrastruktur bedöms fysiskt ogenomförbart eller olönsamt.

Skyldigheten gäller inte om tillträde på objektiva, öppet redovisade, proportionella och icke-diskriminerande villkor redan ges till ett i byggnaden befintligt elektroniskt kommunikationsnät med hög kapacitet och det inte kan anses att slutanvändarna skulle bli gynnade av ett tillträde till byggnadens fysiska infrastruktur för elektronisk kommunikation.

</section>

</section>
<section id="kap5.samlokalisering-eller-annat-ge">

### Samlokalisering eller annat gemensamt utnyttjande

<section id="kap5.32" class="paragraf">

#### 32 §

Regleringsmyndigheten får, även i andra fall än som avses i [16 §](#kap5.16) första stycket 6 eller 28-[30 §](#kap5.30)§, ålägga en operatör att mot skälig ersättning tillhandahålla en annan operatör, som ansöker om det, samlokalisering eller andra möjligheter till gemensamt utnyttjande av egendom eller annat, om det

1. är av betydelse för att skydda miljön eller för att uppnå mål för fysisk planering, eller

2. krävs för att skydda folkhälsa eller allmän säkerhet.

En sådan skyldighet får omfatta att operatören mot ersättning för uppkomna kostnader ska genomföra stagning eller påbyggnad av en mast för elektronisk kommunikation eller andra liknande åtgärder som krävs för att tillhandahållandet ska kunna ske. Skyldigheten får inte innebära att en befintlig mast ska bytas ut mot en ny.

</section>

</section>
<section id="kap5.tillträde-till-infrastruktur-f">

### Tillträde till infrastruktur för mobila tjänster

<section id="kap5.33" class="paragraf">

#### 33 §

Om det finns synnerliga skäl får regleringsmyndigheten ålägga en operatör som har rätt att använda radiosändare en skyldighet att mot skälig ersättning ge tillträde till infrastruktur som är nödvändig för tillhandahållandet av mobila elektroniska kommunikationstjänster. Skyldigheten får avse tillträde även till aktiv infrastruktur.

Skyldigheten får åläggas endast om tillståndet att använda radiosändare, när tillståndet beviljades, förenades med ett förbehåll om att en sådan skyldighet kan komma att åläggas.

</section>

</section>
<section id="kap5.upphävande-och-ändring-av-besl">

### Upphävande och ändring av beslut

<section id="kap5.34" class="paragraf">

#### 34 §

Regleringsmyndigheten ska upphäva eller ändra skyldigheter och villkor som har beslutats enligt detta kapitel när det är motiverat med hänsyn till syftet med beslutet.

Ett beslut om upphävande av skyldigheter som fattas efter en marknadsanalys enligt [5 §](#kap5.5) andra stycket får förenas med villkor för en övergångsperiod.

Tidpunkten för upphävande eller ändring av en skyldighet ska bestämmas med hänsyn till berörda parters intressen.

</section>

</section>
<section id="kap5.skadestånd">

### Skadestånd

<section id="kap5.35" class="paragraf">

#### 35 §

Om en operatör som är ett företag med betydande inflytande på en marknad uppsåtligen eller av oaktsamhet vidtar en åtgärd som strider mot en skyldighet som har beslutats med stöd av [8 §](#kap5.8), ska operatören ersätta den skada som uppkommer genom åtgärden. Detsamma gäller för den som uppsåtligen eller av oaktsamhet inte vidtar en åtgärd som är nödvändig för att följa en sådan skyldighet.

Rätten till sådan ersättning faller bort om talan inte väcks inom tio år från det att skadan uppkom.

</section>

</section>
<section id="kap5.samråd-inför-beslut">

### Samråd inför beslut

</section>
<section id="kap5.samråd-med-berörda-parter">

### Samråd med berörda parter

<section id="kap5.36" class="paragraf">

#### 36 §

När regleringsmyndigheten avser att fatta ett beslut enligt 3 eller [4 §](#kap5.4), [5 §](#kap5.5) andra stycket, [8 §](#kap5.8), [22 §](#kap5.22) första stycket eller 28, 29, 32, 33 eller [34 §](#kap5.34) ska myndigheten upprätta ett förslag och ge berörda parter skälig tid att yttra sig över förslaget. Tiden ska uppgå till minst 30 dagar om det inte finns särskilda skäl mot det. Detsamma ska gälla inför beslut om att fastställa en marknad enligt [5 §](#kap5.5) första stycket som avviker från de marknader som framgår av Europeiska kommissionens rekommendation om relevanta produkt- och tjänstemarknader.

Första stycket gäller inte när en tvist har hänskjutits till prövning enligt 11 kap. [14 §](#kap11.14).

</section>
<section id="kap5.37" class="paragraf">

#### 37 §

Regleringsmyndigheten ska i ett ärende enligt [22 §](#kap5.22) ge berörda parter skälig tid att yttra sig över det erbjudna åtagandet. Tiden ska uppgå till minst 30 dagar om det inte finns särskilda skäl mot det. Parterna behöver dock inte ges tillfälle att yttra sig om det är uppenbart att åtagandet inte uppfyller relevanta krav.

</section>

</section>
<section id="kap5.samråd-inom-europeiska-unionen">

### Samråd inom Europeiska unionen

<section id="kap5.38" class="paragraf">

#### 38 §

Om ett beslut enligt 3, 4, 5 eller [8 §](#kap5.8), [22 §](#kap5.22) första stycket eller 28, 29 eller [33 §](#kap5.33) skulle kunna påverka handeln mellan staterna inom Europeiska ekonomiska samarbetsområdet, ska regleringsmyndigheten överlämna ett motiverat förslag till beslut till behöriga myndigheter i övriga stater, Berec och Europeiska kommissionen. Det gäller även i fråga om ett beslut enligt [34 §](#kap5.34) om att upphäva eller ändra sådana beslut.

Kommissionen ska också underrättas om regleringsmyndigheten i enlighet med internationella avtal avser att införa, ändra eller upphäva en skyldighet som har beslutats enligt detta kapitel.

</section>
<section id="kap5.39" class="paragraf">

#### 39 §

Ett förslag till beslut efter en marknadsanalys enligt [5 §](#kap5.5) andra stycket som ska överlämnas för samråd enligt [38 §](#kap5.38) första stycket ska upprättas och överlämnas inom fem år från det senaste beslutet som rör marknaden i fråga eller inom den längre tid om högst ytterligare ett år som Europeiska kommissionen dessförinnan har godkänt.

Om en ny rekommendation som avses i [5 §](#kap5.5) tredje stycket 1 har antagits och rekommendationen rör en marknad som inte tidigare har analyserats, ska regleringsmyndigheten i stället upprätta och överlämna förslaget till beslut inom tre år från offentliggörandet av rekommendationen.

Om förslag till beslut inte kan överlämnas inom den tid som anges i första eller andra stycket och orsaken till detta är att marknadsanalysen enligt [5 §](#kap5.5) andra stycket inte har slutförts, ska regleringsmyndigheten begära bistånd med slutförandet från Berec. Förslaget ska då överlämnas inom sex månader.

</section>
<section id="kap5.40" class="paragraf">

#### 40 §

Regleringsmyndigheten får meddela beslut i fall som avses i [38 §](#kap5.38) tidigast en månad efter det att förslaget till beslut har överlämnats.

Ett beslut får dock meddelas tidigast två månader efter utgången av den tid som anges i första stycket, om Europeiska kommissionen inom den tiden har meddelat regleringsmyndigheten att den överväger att inte godta ett förslag till beslut som

1. innebär att en marknad som ska fastställas enligt [5 §](#kap5.5) första stycket avviker från kommissionens rekommendation om relevanta produkt- och tjänstemarknader, eller

2. avser identifiering av företag enligt [5 §](#kap5.5) andra stycket.

Ett beslut får inte meddelas om kommissionen inom den tid som anges i andra stycket beslutar att inte godta ett sådant förslag som avses där. Om kommissionens invändningar kan tillgodoses genom att förslaget ändras, ska regleringsmyndigheten inom sex månader från dagen för kommissionens beslut inleda ett samråd enligt [36 §](#kap5.36) om det nya förslaget.

</section>
<section id="kap5.41" class="paragraf">

#### 41 §

Om ett förslag till beslut enligt 3 eller [4 §](#kap5.4), [8 §](#kap5.8) första stycket, [22 §](#kap5.22) första stycket eller 28, 29 eller [33 §](#kap5.33) har överlämnats för samråd enligt [38 §](#kap5.38) första stycket och Europeiska kommissionen har meddelat att den har invändningar mot de föreslagna åtgärderna, ska regleringsmyndigheten samverka med kommissionen och Berec i syfte att fastställa vilka åtgärder som är mest effektiva och lämpliga. Det gäller även i fråga om ett förslag till beslut enligt [34 §](#kap5.34) om att upphäva eller ändra sådana beslut.

I sådana fall får ett beslut meddelas tidigast fyra månader och senast fem månader efter utgången av den tid som anges i [40 §](#kap5.40) första stycket. Om det krävs för att ett förnyat samrådsförfarande enligt 36 och 38-[40 §](#kap5.40)§ ska kunna genomföras, får beslut meddelas även därefter.

Ett beslut får inte meddelas om kommissionen inom fyra månader efter utgången av den tid som anges i [40 §](#kap5.40) första stycket beslutar att inte godta ett förslag till beslut enligt [22 §](#kap5.22) första stycket, [23 §](#kap5.23) eller [29 §](#kap5.29). Om kommissionens invändningar kan tillgodoses genom att förslaget ändras, ska regleringsmyndigheten inom sex månader från dagen för kommissionens beslut inleda ett samråd enligt [36 §](#kap5.36) om det nya förslaget.

</section>
<section id="kap5.42" class="paragraf">

#### 42 §

När det är fråga om gränsöverskridande marknader som har fastställts enligt beslut av Europeiska kommissionen ska regleringsmyndigheten samråda med behöriga myndigheter i berörda länder inför beslut enligt [5 §](#kap5.5) andra stycket och [8 §](#kap5.8). Det gäller även inför beslut enligt [34 §](#kap5.34) om att upphäva eller ändra sådana beslut.

</section>

</section>
<section id="kap5.tillfälligt-beslut-utan-samråd">

### Tillfälligt beslut utan samråd

<section id="kap5.43" class="paragraf">

#### 43 §

Regleringsmyndigheten får meddela beslut utan att samråda enligt 36 eller [38 §](#kap5.38), om det behövs för att säkerställa konkurrensen på en fastställd marknad eller för att skydda användarnas intressen och åtgärden inte kan skjutas upp. Beslutet får gälla i högst sex månader. I ett sådant fall ska myndigheten utan dröjsmål underrätta behöriga myndigheter inom Europeiska ekonomiska samarbetsområdet, Europeiska kommissionen och Berec om beslutet och skälen för detta. Vid förlängning av ett sådant beslut gäller samrådsskyldigheten i 36 och [38 §](#kap5.38)§.

</section>

</section>
<section id="kap5.tillträde-för-installation-av">

### Tillträde för installation av trådlösa accesspunkter med kort räckvidd

<section id="kap5.44" class="paragraf">

#### 44 §

En myndighet ska, på rättvisa, rimliga och icke- diskriminerande villkor, på begäran ge en operatör tillträde till byggnader, anläggningar och föremål som myndigheten äger och som är tekniskt lämpliga för installation av trådlösa accesspunkter med kort räckvidd eller som behövs för anslutning av sådana accesspunkter till ett stamnät. Den som lämnar tillträde ska söka sådana tillstånd som krävs för att tillträdet ska kunna realiseras och som operatören själv inte kan söka.

Skyldigheten att lämna tillträde gäller inte om tillträdet inte är rimligt med hänsyn till

1. byggnadens, anläggningens eller föremålets tekniska lämplighet för det avsedda ändamålet med tillträdet,

2. utrymmesbrist i eller på byggnaden, anläggningen eller föremålet,

3. personlig säkerhet eller folkhälsa,

4. risken för skada för allmän säkerhet, totalförsvaret eller Sveriges säkerhet i övrigt,

5. risken för att andra tjänster som byggnaden, anläggningen eller föremålet används för störs,

6. byggnadens, anläggningens eller föremålets kulturvärde, eller

7. andra liknande omständigheter.

Regeringen får meddela föreskrifter om att vissa myndigheter ska vara undantagna från skyldigheten att lämna tillträde.

</section>
<section id="kap5.45" class="paragraf">

#### 45 §

En begäran om tillträde enligt [44 §](#kap5.44) ska vara skriftlig och innehålla en redogörelse och en tidsplan för de åtgärder som begäran avser.

Den myndighet som har tagit emot en begäran om tillträde ska senast två månader från mottagandet av en fullständig begäran skriftligen ge operatören besked om huruvida begäran medges eller inte. Beskedet ska innehålla villkoren för tillträdet eller skälen för att begäran inte medges.

</section>
<section id="kap5.46" class="paragraf">

#### 46 §

Vid tillämpningen av 44 och [45 §](#kap5.45)§ ska med myndighet jämställas den som enligt lagen ([2016:1145](https://selex.se/eli/sfs/2016/1145)) om offentlig upphandling är upphandlande myndighet.

</section>

</section>

</section>
<section id="kap6" class="kapitel">

## 6 kap. Samhällsomfattande tjänster

<section id="kap6.1" class="paragraf">

#### 1 §

Om det behövs för att tillgång till samhällsomfattande tjänster till ett överkomligt pris ska kunna säkerställas, får regleringsmyndigheten besluta om en skyldighet för den som bedöms lämplig för det att tillhandahålla sådana tjänster för att tillgodose varje rimlig begäran från slutanvändare om tillgång till tjänsterna.

Med en samhällsomfattande tjänst avses en adekvat internetanslutningstjänst eller en talkommunikationstjänst i en fast nätanslutningspunkt i en stadigvarande bostad eller i ett fast verksamhetsställe.

Regleringsmyndigheten får utse ett eller flera företag som ska säkerställa sådan tillgång i hela eller en del av landet. En skyldighet får inte vara oskäligt betungande för ett utsett företag.

</section>
<section id="kap6.2" class="paragraf">

#### 2 §

En internetanslutningstjänst ska, för att vara adekvat enligt [1 §](#kap6.1), ha kapacitet att leverera en sådan lägsta datahastighet som medger funktionell tillgång till internet.

</section>
<section id="kap6.3" class="paragraf">

#### 3 §

En tjänst enligt [1 §](#kap6.1) får inte tillhandahållas på villkor som innebär att slutanvändaren tvingas att betala för något som inte är nödvändigt för tjänsten.

</section>
<section id="kap6.4" class="paragraf">

#### 4 §

Den som enligt [1 §](#kap6.1) har utsetts att tillhandahålla en samhällsomfattande tjänst och som avser att avhända sig en betydande del av eller samtliga sina tillgångar i accessnätet, ska i god tid före avhändandet underrätta regleringsmyndigheten om sin avsikt.

</section>

</section>
<section id="kap7" class="kapitel">

## 7 kap. Tjänster till slutanvändare

<section id="kap7.information-innan-ett-avtal-in">

### Information innan ett avtal ingås

<section id="kap7.1" class="paragraf">

#### 1 §

Innan ett avtal ingås med en konsument ska den som tillhandahåller en allmänt tillgänglig elektronisk kommunikationstjänst på ett klart och begripligt sätt lämna information om avtalet och avgiftsfritt tillhandahålla en kortfattad och lättläst sammanfattning av avtalet. Om det inte är tekniskt möjligt att tillhandahålla sammanfattningen innan avtalet ingås, ska den lämnas så snart som möjligt därefter. Tillhandahållaren ska tillämpa villkor som innebär att avtalet gäller först när konsumenten har tagit emot sammanfattningen och bekräftat sin vilja att ingå avtalet.

Bestämmelser om information som en näringsidkare ska ge en konsument innan ett avtal ingås finns också i [2 kap. 2 § lagen ([2005:59](https://selex.se/eli/sfs/2005/59)) om distansavtal och avtal utanför affärslokaler och i [22 a §](#kap7.22a) marknadsföringslagen](https://selex.se/eli/sfs/2008/486#kap2.2) ([2008:486](https://selex.se/eli/sfs/2008/486)).

Regeringen eller den myndighet som regeringen bestämmer får meddela ytterligare föreskrifter om informationskravet i första stycket.

</section>
<section id="kap7.2" class="paragraf">

#### 2 §

Bestämmelserna i [1 §](#kap7.1) gäller inte överföringstjänster som används för tillhandahållande av maskin-till-maskin-tjänster.

</section>
<section id="kap7.3" class="paragraf">

#### 3 §

Bestämmelserna i [1 §](#kap7.1) i detta kapitel, i [2 kap. 2 § lagen ([2005:59](https://selex.se/eli/sfs/2005/59)) om distansavtal och avtal utanför affärslokaler och i [22 a §](#kap7.22a) marknadsföringslagen](https://selex.se/eli/sfs/2008/486#kap2.2) ([2008:486](https://selex.se/eli/sfs/2008/486)) ska tillämpas även när avtal ingås med slutanvändare som är mikroföretag, andra små företag eller organisationer som drivs utan vinstsyfte, om inte slutanvändaren uttryckligen har samtyckt till att bestämmelserna frångås.

</section>
<section id="kap7.4" class="paragraf">

#### 4 §

En tillhandahållare som avses i [1 §](#kap7.1) ska se till att informationen och sammanfattningen är en del av avtalet, om parterna inte uttryckligen har kommit överens om något annat.

</section>

</section>
<section id="kap7.insyn-och-offentliggörande-av">

### Insyn och offentliggörande av information

<section id="kap7.5" class="paragraf">

#### 5 §

Den som tillhandahåller en internetanslutningstjänst eller en allmänt tillgänglig interpersonell kommunikationstjänst ska offentliggöra tydlig, heltäckande och aktuell information om tjänsten.

Regeringen eller den myndighet som regeringen bestämmer får meddela föreskrifter om sådan information.

</section>
<section id="kap7.6" class="paragraf">

#### 6 §

Regleringsmyndigheten får ålägga den som tillhandahåller en internetanslutningstjänst eller en allmänt tillgänglig interpersonell kommunikationstjänst att offentliggöra uttömmande, jämförbar, tillförlitlig, användarvänlig och aktuell information om tjänstens kvalitet och om vilka åtgärder som har vidtagits för att säkerställa likvärdig tillgång för slutanvändare med funktionsnedsättning. Informationen om tjänstens kvalitet ska offentliggöras i den utsträckning som tillhandahållaren utövar kontroll över nätet.

Regleringsmyndigheten får också ålägga den som tillhandahåller en allmänt tillgänglig interpersonell kommunikationstjänst att informera konsumenter om i vilken utsträckning som kvaliteten på tjänsten är beroende av externa faktorer.

</section>

</section>
<section id="kap7.undantag-för-vissa-mikroföreta">

### Undantag för vissa mikroföretag

<section id="kap7.7" class="paragraf">

#### 7 §

Bestämmelserna i 1-[6 §](#kap7.6)§ gäller inte för en tillhandahållare som är ett mikroföretag om företaget tillhandahåller endast nummeroberoende interpersonella kommunikationstjänster. Tillhandahållaren ska, innan ett avtal ingås, informera slutanvändaren om detta.

</section>

</section>
<section id="kap7.bindningstid">

### Bindningstid

<section id="kap7.8" class="paragraf">

#### 8 §

Ett avtal mellan en konsument och den som tillhandahåller en allmänt tillgänglig elektronisk kommunikationstjänst får inte ha en längre bindningstid än 24 månader. Detta gäller dock inte när det är fråga om nummeroberoende interpersonella kommunikationstjänster eller överföringstjänster som används för tillhandahållande av maskin-till-maskin-tjänster.

</section>
<section id="kap7.9" class="paragraf">

#### 9 §

Bestämmelserna i [8 §](#kap7.8) hindrar inte att en konsument binds under längre tid än 24 månader om det är fråga om ett avtal som gäller avbetalning avseende anläggande av en fysisk anslutning till ett elektroniskt kommunikationsnät. Ett sådant avtal får inte omfatta terminalutrustning och inte heller innehålla villkor som strider mot 12-[17 §](#kap7.17)§.

</section>
<section id="kap7.10" class="paragraf">

#### 10 §

Bestämmelserna i 8 och [9 §](#kap7.9)§ ska gälla även i fråga om avtal som ingås med slutanvändare som är mikroföretag, andra små företag eller organisationer som drivs utan vinstsyfte, om inte slutanvändaren uttryckligen har samtyckt till att bestämmelserna frångås.

</section>

</section>
<section id="kap7.ändring-och-uppsägning-av-avta">

### Ändring och uppsägning av avtal

<section id="kap7.11" class="paragraf">

#### 11 §

När det gäller överföringstjänster som används för tillhandahållande av maskin-till-maskin-tjänster avses med slutanvändare i 12 och [16 §](#kap7.16)§ endast konsumenter, mikroföretag och andra små företag samt organisationer som drivs utan vinstsyfte.

</section>
<section id="kap7.12" class="paragraf">

#### 12 §

Om den som tillhandahåller en slutanvändare en allmänt tillgänglig elektronisk kommunikationstjänst vill ändra avtalet, ska slutanvändaren på ett klart och begripligt sätt underrättas om ändringen minst en månad innan den träder i kraft. Underrättelsen ska lämnas på ett varaktigt medium och innehålla information om slutanvändarens rätt att säga upp avtalet.

Inom tre månader från underrättelsen får en slutanvändare som inte godtar de nya villkoren säga upp avtalet utan ytterligare kostnad.

Första och andra styckena gäller inte

1. nummeroberoende interpersonella kommunikationstjänster, eller

2. om ändringen av avtalet

a) enbart är till slutanvändarens fördel,

b) är av rent administrativ karaktär och inte får några negativa konsekvenser för slutanvändaren, eller

c) krävs för att avtalet ska vara förenligt med unionsrätten eller nationell rätt.

</section>
<section id="kap7.13" class="paragraf">

#### 13 §

Den som tillhandahåller en allmänt tillgänglig elektronisk kommunikationstjänst får i ett avtal med en konsument inte ställa upp villkor som innebär att uppsägningstiden för konsumenten är längre än en månad. I fråga om ett avtal med bindningstid får villkoren inte innebära att konsumenten måste säga upp avtalet tidigare än en månad före bindningstidens utgång för att avtalet ska upphöra att gälla vid den tidpunkten.

Första stycket gäller inte nummeroberoende interpersonella kommunikationstjänster eller överföringstjänster som används för tillhandahållande av maskin-till-maskin-tjänster.

</section>
<section id="kap7.14" class="paragraf">

#### 14 §

I fråga om ett avtal med bindningstid där avtalet förlängs automatiskt får den som tillhandahåller en elektronisk kommunikationstjänst inte ställa upp villkor som innebär att en slutanvändare, efter en sådan förlängning, inte har rätt att när som helst säga upp avtalet med högst en månads uppsägningstid utan annan kostnad än avgifter för användning av tjänsten under uppsägningstiden.

Första stycket gäller inte nummeroberoende interpersonella kommunikationstjänster eller överföringstjänster som används för tillhandahållande av maskin-till-maskin-tjänster.

Regeringen eller den myndighet som regeringen bestämmer får meddela föreskrifter om skyldighet för tillhandahållaren att till slutanvändaren lämna information inför en avtalsförlängning och årlig information om prisvillkor.

</section>
<section id="kap7.15" class="paragraf">

#### 15 §

Den som tillhandahåller en allmänt tillgänglig elektronisk kommunikationstjänst och som har ingått ett avtal med en konsument om abonnemang med bindningstid, i kombination med tillhandahållande av terminalutrustning, ska efter det att bindningstiden har löpt ut på begäran av konsumenten ta bort operatörslås kostnadsfritt och utan dröjsmål.

Tillhandahållaren ska omedelbart efter bindningstidens utgång på ett tydligt sätt underrätta konsumenten om dennes rätt enligt första stycket.

</section>
<section id="kap7.16" class="paragraf">

#### 16 §

När en slutanvändare, med stöd av unionsrätten eller nationell rätt, i förtid säger upp eller häver ett avtal som avser en allmänt tillgänglig elektronisk kommunikationstjänst som inte är en nummeroberoende interpersonell kommunikationstjänst, får tillhandahållaren begära kompensation endast för subventionerad terminalutrustning som slutanvändaren behåller. I ett sådant fall får kompensationen inte överstiga det lägsta av

1. det tidsproportionellt beräknade restvärdet av utrustningen, och

2. summan av avgifterna för tjänsten under den återstående avtalsperioden.

Tillhandahållaren ska kostnadsfritt ta bort operatörslås senast vid betalning av kompensationen.

Regeringen eller den myndighet som regeringen bestämmer får meddela föreskrifter om beräkning av kompensationen.

</section>

</section>
<section id="kap7.påföljder-vid-fel">

### Påföljder vid fel

<section id="kap7.17" class="paragraf">

#### 17 §

Om den faktiska prestandan på en elektronisk kommunikationstjänst skiljer sig väsentligt från den prestanda som anges i ett avtal med en konsument, får konsumenten använda sig av de påföljder vid fel som anges i [16 §](#kap7.16) konsumenttjänstlagen ([1985:716](https://selex.se/eli/sfs/1985/716)). I ett sådant fall ska bestämmelserna om reklamation i 17 och [18 §](#kap7.18)§ i samma lag tillämpas.

Första stycket gäller inte internetanslutningstjänster eller nummeroberoende interpersonella kommunikationstjänster.

</section>

</section>
<section id="kap7.byte-av-tillhandahållare-samt">

### Byte av tillhandahållare samt nummerportabilitet

<section id="kap7.18" class="paragraf">

#### 18 §

Den som tillhandahåller en internetanslutningstjänst ska se till att en slutanvändare kan byta tillhandahållare utan avbrott i tjänsten i den utsträckning det är tekniskt genomförbart.

Den mottagande tillhandahållaren ska tillhandahålla tjänsten så snart som möjligt den dag och inom den tidsram som har avtalats med slutanvändaren. Avbrott i tjänsten under bytet får inte överstiga en arbetsdag.

</section>
<section id="kap7.19" class="paragraf">

#### 19 §

Den som tillhandahåller en elektronisk kommunikationstjänst ska se till att en slutanvändare med ett nummer ur en nationell nummerplan kan behålla sitt nummer vid byte av tillhandahållare. Om slutanvändaren begär det, ska ett nummer som används för en sådan tjänst överlämnas till en annan tillhandahållare som ska tillhandahålla tjänsten. Ett nummer vars sifferstruktur har geografisk betydelse behöver överlämnas endast för tillhandahållande av elektroniska kommunikationstjänster inom samma geografiska område (riktnummerområde).

Vid byte av tillhandahållare ska en slutanvändare ha rätt att behålla sitt nummer under minst en månad efter det att avtalet har upphört, om inte slutanvändaren uttryckligen har avsagt sig den rätten.

Första stycket gäller inte överlämnande av nummer mellan nät som tillhandahåller tjänster till en fast respektive en mobil nätanslutningspunkt.

</section>
<section id="kap7.20" class="paragraf">

#### 20 §

Ett nummer ska överlämnas enligt [19 §](#kap7.19) så snart som möjligt den dag som har avtalats mellan slutanvändaren och den mottagande tillhandahållaren.

Den mottagande tillhandahållaren ska tillhandahålla tjänsten så snart som möjligt och senast inom en arbetsdag från den dag som har avtalats med slutanvändaren. Avbrott i tjänsten under överlämnandet får inte överstiga en arbetsdag.

När ett nummer har överlämnats övertar den mottagande tillhandahållaren tillståndet att använda det överlämnade numret liksom de rättigheter och skyldigheter som är knutna till numret för tiden efter överlämnandet.

</section>
<section id="kap7.21" class="paragraf">

#### 21 §

Regeringen eller den myndighet som regeringen bestämmer får meddela ytterligare föreskrifter om skyldigheterna enligt 18-[20 §](#kap7.20)§ och föreskrifter om undantag från skyldigheterna samt får, i enskilda fall, besluta om undantag från skyldigheterna, om det finns särskilda skäl.

Regeringen eller den myndighet som regeringen bestämmer får också meddela föreskrifter om att den som tillhandahåller en internetanslutningstjänst tillsammans med en e-postadress ska ge slutanvändare möjlighet att avgiftsfritt under en skälig tid efter det att avtalet har sagts upp få tillgång till e- postmeddelanden.

</section>
<section id="kap7.22" class="paragraf">

#### 22 §

Ersättning för överlämnande enligt [19 §](#kap7.19) av ett nummer får grundas endast på driftskostnaden för överlämnandet.

Den som har överlämnat ett nummer har rätt till ersättning endast för den driftskostnad som utgörs av ökade trafikkostnader för kommunikation till numret. Sådan ersättning får tas ut endast från den som den anropande slutanvändaren har ingått avtal om tillhandahållande av tjänsten med.

Den som överlämnar ett nummer har inte rätt till ersättning för överlämnandet från slutanvändaren.

</section>
<section id="kap7.23" class="paragraf">

#### 23 §

Den som enligt [19 §](#kap7.19) överlämnar ett nummer ska till den som regleringsmyndigheten bestämmer genast lämna de uppgifter som är nödvändiga för dirigering av kommunikation till numret. Andra uppgifter som kan vara direkt eller indirekt hänförliga till en fysisk person än uppgifter om nummer och om den som tillhandahåller berörda allmänt tillgängliga elektroniska kommunikationstjänster får inte lämnas utan samtycke från personen.

Regleringsmyndigheten får utse någon att i en databas sammanställa sådana uppgifter och lämna dem till den som tillhandahåller allmänt tillgängliga elektroniska kommunikationstjänster, i den utsträckning som tillhandahållaren behöver uppgifterna för dirigering av kommunikation, och till andra som myndigheten bestämmer. Den utsedda databasoperatören ska i förhållande till den som tillhandahåller allmänt tillgängliga elektroniska kommunikationstjänster tillämpa villkor som är konkurrensneutrala och får ta ut den ersättning som är skälig med hänsyn till kostnaderna.

Denna lag gäller i tillämpliga delar för sådan databasverksamhet.

</section>
<section id="kap7.24" class="paragraf">

#### 24 §

Den som tillhandahåller en elektronisk kommunikationstjänst ska ersätta en slutanvändare för skada som uppkommer genom dröjsmål

1. vid byte enligt [18 §](#kap7.18) av tillhandahållare,

2. med överlämnande enligt 19 och [20 §](#kap7.20)§ av ett nummer, eller

3. med tillhandahållande av en tjänst när sådant byte eller överlämnande har skett.

Detsamma gäller i fråga om skada som uppkommer genom uteblivna service- eller installationstillfällen.

Tillhandahållaren ska innan ett avtal ingås informera slutanvändaren om dennes rätt till ersättning.

</section>
<section id="kap7.25" class="paragraf">

#### 25 §

Bestämmelserna i [24 §](#kap7.24) första stycket gäller inte om den som tillhandahåller tjänsten visar att dröjsmålet beror på ett hinder utanför dennes kontroll som denne inte skäligen kunde förväntas ha räknat med vid begäran om byte av tillhandahållare eller överlämnande av nummer eller vid bytet eller överlämnandet när det gäller dröjsmål med tillhandahållande av en tjänst. Dessutom ska tillhandahållaren visa att hindrets följder inte skäligen kunde ha undvikits eller övervunnits.

Om dröjsmålet beror på någon som tillhandahållaren har anlitat för att helt eller delvis fullgöra bytet, överlämnandet eller tillhandahållandet, är den som tillhandahåller tjänsten fri från skadeståndsskyldighet endast om också den som har anlitats skulle vara fri enligt första stycket.

Bestämmelserna i [24 §](#kap7.24) första stycket gäller inte heller i fråga om andra slutanvändare än konsumenter, om det av avtalet mellan tillhandahållaren och slutanvändaren följer att slutanvändaren har rätt till skälig ersättning på grund av dröjsmålet.

Slutanvändaren har alltid rätt till ersättning för skada som har uppkommit genom missbruk när det gäller byte av tillhandahållare eller överlämnande av nummer.

</section>

</section>
<section id="kap7.paketerbjudanden">

### Paketerbjudanden

<section id="kap7.26" class="paragraf">

#### 26 §

När en tillhandahållare av en internetanslutningstjänst eller en allmänt tillgänglig nummerbaserad interpersonell kommunikationstjänst tillhandahåller tjänsten till en konsument tillsammans med andra tjänster eller terminalutrustning (ett paket) gäller 5, 8, 9, 12-14, 16 och [18 §](#kap7.18)§ alla delar av paketet. Även skyldigheten enligt [1 §](#kap7.1) att tillhandahålla en sammanfattning av avtalet gäller i ett sådant fall alla delar av paketet.

Om en konsument, med stöd av unionsrätten eller nationell rätt, har rätt att i förtid säga upp eller häva någon del av paketet på grund av att den inte överensstämmer med avtalet eller att tillhandahållaren underlåter att leverera ska den rätten omfatta alla delar av paketet.

</section>
<section id="kap7.27" class="paragraf">

#### 27 §

Den som tillhandahåller en konsument en internetanslutningstjänst eller en allmänt tillgänglig nummerbaserad interpersonell kommunikationstjänst och som ingår ett avtal om ytterligare tjänster eller om terminalutrustning med konsumenten får ställa upp villkor som innebär en förlängning av den ursprungliga bindningstiden för det avtal till vilket sådana tjänster eller sådan terminalutrustning läggs till endast om konsumenten uttryckligen har samtyckt till det.

</section>
<section id="kap7.28" class="paragraf">

#### 28 §

Bestämmelserna i [26 §](#kap7.26) första stycket och [27 §](#kap7.27) ska gälla även i förhållande till slutanvändare som är mikroföretag, andra små företag eller organisationer som drivs utan vinstsyfte, om inte slutanvändaren uttryckligen har samtyckt till att bestämmelserna frångås.

</section>

</section>
<section id="kap7.kostnadskontroll">

### Kostnadskontroll

<section id="kap7.29" class="paragraf">

#### 29 §

Den som tillhandahåller en internetanslutningstjänst eller en allmänt tillgänglig nummerbaserad interpersonell kommunikationstjänst ska avgiftsfritt tillhandahålla en slutanvändare specificerade fakturor som gäller användningen av tjänsten, om inte slutanvändaren har begärt att fakturan ska vara ospecificerad.

Samtal som är avgiftsfria för den uppringande slutanvändaren får inte anges på fakturan.

</section>
<section id="kap7.30" class="paragraf">

#### 30 §

Den som tillhandahåller en internetanslutningstjänst eller en allmänt tillgänglig interpersonell kommunikationstjänst och fakturerar för förbrukning i volym eller tid ska avgiftsfritt erbjuda en konsument en funktion för övervakning och kontroll av användningen av respektive tjänst. Konsumenten ska informeras innan en fastställd förbrukningsgräns uppnås och när en tjänst är förbrukad.

En konsument ska i samband med att ett avtal ingås informeras om sin rätt enligt första stycket.

Första och andra styckena gäller inte för ett mikroföretag som tillhandahåller endast nummeroberoende interpersonella kommunikationstjänster. Ett sådant företag ska, innan ett avtal ingås, informera konsumenten om att paragrafen inte gäller.

</section>
<section id="kap7.31" class="paragraf">

#### 31 §

Den som tillhandahåller en allmänt tillgänglig nummerbaserad interpersonell kommunikationstjänst ska på begäran av en slutanvändare avgiftsfritt spärra vissa nummer eller sådana typer av utgående samtal eller sms-meddelanden som har förhöjd taxa.

En slutanvändare ska i samband med att ett avtal ingås om tjänsten informeras om sin rätt enligt första stycket och ska under en löpande avtalsperiod ha rätt att avgiftsfritt ändra spärren.

</section>
<section id="kap7.32" class="paragraf">

#### 32 §

Den som tillhandahåller en allmänt tillgänglig nummerbaserad interpersonell kommunikationstjänst ska avgiftsfritt ge en konsument möjlighet att få tjänsten spärrad när kostnaden för tjänsten uppgår till ett visst belopp som konsumenten anger på förhand. När fordran mot konsumenten överstiger det angivna beloppet ska tjänsten avgiftsfritt avbrytas, om konsumenten inte begär att tjänsten ändå ska tillhandahållas.

Att tjänsten avbryts ska inte hindra konsumenten från att ringa nödsamtal eller andra avgiftsfria samtal.

En konsument ska i samband med att ett avtal ingås om tjänsten informeras om sin rätt enligt första stycket och ska under en löpande avtalsperiod ha rätt att avgiftsfritt ändra det angivna beloppet.

</section>
<section id="kap7.33" class="paragraf">

#### 33 §

Regeringen eller den myndighet som regeringen bestämmer får meddela ytterligare föreskrifter om skyldigheterna enligt 29-[32 §](#kap7.32)§ och föreskrifter om undantag från skyldigheterna i 29, 31 och [32 §](#kap7.32)§.

Regeringen eller den myndighet som regeringen bestämmer får också meddela föreskrifter om att den som tillhandahåller en internetanslutningstjänst eller en allmänt tillgänglig nummerbaserad interpersonell kommunikationstjänst ska

1. erbjuda konsumenter möjlighet att

a) på förhand betala för användning av tjänsten, och

b) på något annat sätt än de som anges i 29-[32 §](#kap7.32)§ kontrollera sina kostnader för användningen av tjänsten, och

2. göra det möjligt för slutanvändare att stänga av tredjepartsfakturering.

</section>

</section>
<section id="kap7.åtgärder-vid-utebliven-betalni">

### Åtgärder vid utebliven betalning

<section id="kap7.34" class="paragraf">

#### 34 §

Om en slutanvändare inte betalar för tillhandahållandet av en internetanslutningstjänst eller för en allmänt tillgänglig nummerbaserad interpersonell kommunikationstjänst, får tillhandahållandet av tjänsten avbrytas först sedan slutanvändaren har uppmanats att betala inom viss skälig tid, med upplysning om att tillhandahållandet annars kan komma att avbrytas. Betalas tjänsten inom angiven tid, får tillhandahållandet inte avbrytas.

Om en slutanvändare vid upprepade tillfällen har betalat för sent, får tillhandahållandet avbrytas omedelbart. Den som tillhandahåller tjänsten ska dock under minst tio dagar från avbrytandet ge slutanvändaren funktionell tillgång till internet och möjlighet att ringa nödsamtal och andra avgiftsfria samtal. Tillhandahållaren ska genast underrätta slutanvändaren om avbrytandet.

Om en utebliven eller upprepad för sen betalning gäller en viss tjänst, ska avbrytandet begränsas till den tjänsten, om det är tekniskt möjligt och slutanvändaren varken

1. tidigare har fått en betalningsuppmaning, eller

2. har vilselett tillhandahållaren.

</section>

</section>
<section id="kap7.nödkommunikation">

### Nödkommunikation

<section id="kap7.35" class="paragraf">

#### 35 §

Den som tillhandahåller ett allmänt elektroniskt kommunikationsnät eller en allmänt tillgänglig nummerbaserad interpersonell kommunikationstjänst ska

1. medverka till att nödkommunikation utan avbrott kan förmedlas avgiftsfritt för slutanvändaren, och

2. avgiftsfritt lämna lokaliseringsuppgifter till den som tar emot nödkommunikation.

Den som tar emot nödkommunikation och vidarebefordrar sådan kommunikation till en annan alarmeringscentral ska se till att även den alarmeringscentral som nödkommunikationen skickas till får tillgång till lokaliseringsuppgifter.

Regeringen eller den myndighet som regeringen bestämmer får meddela föreskrifter om skyldigheterna enligt första stycket och om undantag från skyldigheterna.

</section>
<section id="kap7.36" class="paragraf">

#### 36 §

Den som tillhandahåller en allmänt tillgänglig mobil nummerbaserad interpersonell kommunikationstjänst ska avgiftsfritt medverka till att förmedla meddelanden enligt lagen ([2023:407](https://selex.se/eli/sfs/2023/407)) om viktigt meddelande till allmänheten. Meddelandena ska förmedlas till terminalutrustning som har använts inom ett angivet geografiskt område som berörs av olyckan eller händelsen.

Regeringen eller den myndighet som regeringen bestämmer får meddela föreskrifter om undantag från skyldigheten. Lag ([2023:411](https://selex.se/eli/sfs/2023/411)).

</section>

</section>
<section id="kap7.slutanvändare-med-funktionsned">

### Slutanvändare med funktionsnedsättning

<section id="kap7.37" class="paragraf">

#### 37 §

Den som tillhandahåller en allmänt tillgänglig elektronisk kommunikationstjänst ska ta hänsyn till de behov som slutanvändare med funktionsnedsättning har av att

1. få tillgång till elektroniska kommunikationstjänster, inklusive tillhörande avtalsinformation, i samma utsträckning som flertalet slutanvändare, och

2. kunna dra nytta av ett utbud av företag och tjänster som är likvärdigt med det som flertalet slutanvändare har tillgång till.

Första stycket gäller inte för en tillhandahållare som är ett mikroföretag om företaget tillhandahåller endast nummeroberoende interpersonella kommunikationstjänster. Tillhandahållaren ska, innan ett avtal ingås, informera slutanvändaren om detta.

Regeringen eller den myndighet som regeringen bestämmer får meddela föreskrifter om de krav som ska uppfyllas vid tillhandahållandet av tjänsten enligt första stycket.

</section>

</section>
<section id="kap7.abonnentupplysning">

### Abonnentupplysning

<section id="kap7.38" class="paragraf">

#### 38 §

Den som tillhandahåller en allmänt tillgänglig nummerbaserad interpersonell kommunikationstjänst ska på rättvisa, kostnadsorienterade och icke-diskriminerande villkor tillgodose varje rimlig begäran om att till den som bedriver eller avser att bedriva abonnentupplysning lämna ut sådana abonnentuppgifter som inte enligt lag omfattas av sekretess eller tystnadsplikt.

Regeringen eller den myndighet som regeringen bestämmer får meddela föreskrifter om skyldigheten att lämna ut abonnentuppgifter.

</section>
<section id="kap7.39" class="paragraf">

#### 39 §

Regleringsmyndigheten får ålägga den som kontrollerar tillträde till slutanvändare och som bedriver verksamhet som ska anmälas enligt 2 kap. [1 §](#kap2.1) skyldigheter i syfte att slutanvändare ska ha tillgång till upplysningstjänster om telefonabonnemang.

</section>

</section>
<section id="kap7.användning-av-trådlösa-lokala">

### Användning av trådlösa lokala nät

<section id="kap7.40" class="paragraf">

#### 40 §

Den som tillhandahåller ett allmänt elektroniskt kommunikationsnät eller en allmänt tillgänglig elektronisk kommunikationstjänst får inte begränsa slutanvändares möjligheter att ansluta terminalutrustning till trådlösa lokala nät eller att erbjuda andra slutanvändare anslutning till sådana nät.

</section>

</section>
<section id="kap7.diskriminerande-krav-och-villk">

### Diskriminerande krav och villkor

<section id="kap7.41" class="paragraf">

#### 41 §

Den som tillhandahåller ett elektroniskt kommunikationsnät eller en elektronisk kommunikationstjänst får för tillgång till eller användning av nätet eller tjänsten inte ställa upp krav eller allmänna villkor som diskriminerar slutanvändare på grund av nationalitet eller bosättnings- eller etableringsort, om det inte kan motiveras på objektiva grunder.

</section>

</section>

</section>
<section id="kap8" class="kapitel">

## 8 kap. Säkerhet

<section id="kap8.säkerhet-i-nät-och-tjänster" selex:status="upphord" selex:upphor_datum="2026-01-15">

### Säkerhet i nät och tjänster

</section>
<section id="kap8.skyddsåtgärder-vid-lagring-och" selex:status="ikraft" selex:ikraft_datum="2026-01-15">

### Skyddsåtgärder vid lagring och annan behandling av trafikuppgifter m.m. för brottsbekämpande ändamål

<section id="kap8.1" class="paragraf" selex:status="upphord" selex:upphor_datum="2026-01-15">

#### 1 §

Den som tillhandahåller ett allmänt elektroniskt kommunikationsnät eller en allmänt tillgänglig elektronisk kommunikationstjänst ska vidta ändamålsenliga och proportionella tekniska och organisatoriska åtgärder för att på ett lämpligt sätt hantera risker som hotar säkerheten i nät och tjänster.

Åtgärderna ska säkerställa en nivå på säkerheten i nät och tjänster som är lämplig i förhållande till riskerna. Åtgärder ska vidtas särskilt för att förebygga och minimera säkerhetsincidenters påverkan på användare och på andra nät och tjänster.

Regeringen eller den myndighet som regeringen bestämmer får meddela

1. ytterligare föreskrifter om säkerhetsåtgärderna, och

2. föreskrifter om undantag från skyldigheten att vidta sådana åtgärder.

</section>
<section id="kap8.1" class="paragraf" selex:status="ikraft" selex:ikraft_datum="2026-01-15">

#### 1 §

Den som enligt 9 kap. [19 §](#kap9.19) är skyldig att lagra uppgifter ska vidta de särskilda tekniska och organisatoriska åtgärder som behövs för att skydda de lagrade uppgifterna vid behandling.

Den som bedriver verksamhet som ska anmälas enligt 2 kap. [1 §](#kap2.1) och som har förelagts enligt [27 kap. 16 § rättegångsbalken](https://selex.se/eli/sfs/1942/740#kap27.16) att bevara en viss lagrad uppgift ska avseende den uppgiften vidta sådana åtgärder som anges i första stycket.

Regeringen eller den myndighet som regeringen bestämmer får meddela föreskrifter om sådana skyddsåtgärder. Lag ([2025:1511](https://selex.se/eli/sfs/2025/1511)).

</section>
<section id="kap8.2" class="paragraf" selex:status="upphord" selex:upphor_datum="2026-01-15">

#### 2 §

Om det finns särskilda skäl, får tillsynsmyndigheten ålägga den som tillhandahåller ett allmänt elektroniskt kommunikationsnät eller en allmänt tillgänglig elektronisk kommunikationstjänst att på egen bekostnad låta ett oberoende kvalificerat organ utföra en säkerhetsgranskning av hela eller delar av verksamheten och att redovisa resultatet av granskningen för myndigheten.

</section>

</section>
<section id="kap8.skydd-av-uppgifter-vid-tillhan" selex:status="ikraft" selex:ikraft_datum="2026-01-15">

### Skydd av uppgifter vid tillhandahållande av tjänster

<section id="kap8.2" class="paragraf" selex:status="ikraft" selex:ikraft_datum="2026-01-15">

#### 2 §

Den som tillhandahåller en allmänt tillgänglig elektronisk kommunikationstjänst ska vidta lämpliga tekniska och organisatoriska åtgärder för att säkerställa att uppgifter som behandlas i samband med tillhandahållandet av tjänsten skyddas.

Den som tillhandahåller ett allmänt elektroniskt kommunikationsnät ska vidta de åtgärder som är nödvändiga för att upprätthålla motsvarande skydd i nätet.

Åtgärderna ska vara ägnade att säkerställa en nivå på säkerheten som, med hänsyn till tillgänglig teknik och kostnaderna för att genomföra åtgärderna, är anpassad till risken för integritetsincidenter.

Regeringen eller den myndighet som regeringen bestämmer får meddela ytterligare föreskrifter om sådana skyddsåtgärder. Lag ([2025:1511](https://selex.se/eli/sfs/2025/1511)).

</section>
<section id="kap8.3" class="paragraf" selex:status="upphord" selex:upphor_datum="2026-01-15">

#### 3 §

Den som tillhandahåller ett allmänt elektroniskt kommunikationsnät eller en allmänt tillgänglig elektronisk kommunikationstjänst ska utan onödigt dröjsmål till tillsynsmyndigheten rapportera säkerhetsincidenter som har haft en betydande påverkan på nät och tjänster.

Tillsynsmyndigheten får, om det ligger i allmänhetens intresse, ålägga den som tillhandahåller allmänna elektroniska kommunikationsnät eller allmänt tillgängliga elektroniska kommunikationstjänster att informera allmänheten om säkerhetsincidenter.

Regeringen eller den myndighet som regeringen bestämmer får meddela

1. ytterligare föreskrifter om rapportering av säkerhetsincidenterna, och

2. föreskrifter om undantag från rapporteringsskyldigheten.

</section>
<section id="kap8.3" class="paragraf" selex:status="ikraft" selex:ikraft_datum="2026-01-15">

#### 3 §

Om det vid tillhandahållande av en allmänt tillgänglig elektronisk kommunikationstjänst finns en särskild risk för bristande skydd av behandlade uppgifter, ska den som tillhandahåller tjänsten informera berörda abonnenter om risken. Om den som tillhandahåller tjänsten inte enligt [6 §](#kap8.6) är skyldig att vidta de åtgärder som avses där, ska abonnenterna informeras om hur och till vilken ungefärlig kostnad som risken kan elimineras. Lag ([2025:1511](https://selex.se/eli/sfs/2025/1511)).

</section>
<section id="kap8.4" class="paragraf" selex:status="upphord" selex:upphor_datum="2026-01-15">

#### 4 §

Om det finns ett konkret och betydande hot om att en säkerhetsincident ska inträffa, ska den som tillhandahåller ett allmänt elektroniskt kommunikationsnät eller en allmänt tillgänglig elektronisk kommunikationstjänst informera de användare som kan påverkas av hotet om vilka skydds- eller motåtgärder de kan vidta och, om det är lämpligt, om själva hotet.

Regeringen eller den myndighet som regeringen bestämmer får meddela ytterligare föreskrifter om informationsskyldigheten.

</section>
<section id="kap8.4" class="paragraf" selex:status="ikraft" selex:ikraft_datum="2026-01-15">

#### 4 §

Den som tillhandahåller en allmänt tillgänglig elektronisk kommunikationstjänst ska utan onödigt dröjsmål underrätta tillsynsmyndigheten om integritetsincidenter. Om en incident kan antas inverka negativt på de abonnenter eller användare som de behandlade uppgifterna berör, eller om tillsynsmyndigheten begär det, ska även dessa underrättas utan onödigt dröjsmål. Lag ([2025:1511](https://selex.se/eli/sfs/2025/1511)).

</section>

</section>
<section id="kap8.skyddsåtgärder-vid-lagring-och" selex:status="upphord" selex:upphor_datum="2026-01-15">

### Skyddsåtgärder vid lagring och annan behandling av trafikuppgifter m.m. för brottsbekämpande ändamål

<section id="kap8.5" class="paragraf" selex:status="upphavd" selex:upphor_datum="2026-01-15" selex:upphavd="true">

#### /Ny beteckning 1 § U:2026-01-15/ 5 §

Den som enligt 9 kap. [19 §](#kap9.19) är skyldig att lagra uppgifter ska vidta de särskilda tekniska och organisatoriska åtgärder som behövs för att skydda de lagrade uppgifterna vid behandling.

Den som bedriver verksamhet som ska anmälas enligt 2 kap. [1 §](#kap2.1) och som har förelagts enligt [27 kap. 16 § rättegångsbalken](https://selex.se/eli/sfs/1942/740#kap27.16) att bevara en viss lagrad uppgift ska avseende den uppgiften vidta sådana åtgärder som anges i första stycket.

Regeringen eller den myndighet som regeringen bestämmer får meddela föreskrifter om sådana skyddsåtgärder. Lag ([2022:1086](https://selex.se/eli/sfs/2022/1086)).

</section>
<section id="kap8.5" class="paragraf" selex:status="ikraft" selex:ikraft_datum="2026-01-15">

#### 5 §

Den som tillhandahåller en allmänt tillgänglig elektronisk kommunikationstjänst ska löpande föra en förteckning över integritetsincidenter. Lag ([2025:1511](https://selex.se/eli/sfs/2025/1511)).

</section>

</section>
<section id="kap8.skydd-av-uppgifter-vid-tillhan" selex:status="upphord" selex:upphor_datum="2026-01-15">

### Skydd av uppgifter vid tillhandahållande av tjänster

<section id="kap8.6" class="paragraf" selex:status="upphavd" selex:upphor_datum="2026-01-15" selex:upphavd="true">

#### /Ny beteckning 2 § U:2026-01-15/ 6 §

Den som tillhandahåller en allmänt tillgänglig elektronisk kommunikationstjänst ska vidta lämpliga tekniska och organisatoriska åtgärder för att säkerställa att uppgifter som behandlas i samband med tillhandahållandet av tjänsten skyddas.

Den som tillhandahåller ett allmänt elektroniskt kommunikationsnät ska vidta de åtgärder som är nödvändiga för att upprätthålla motsvarande skydd i nätet.

Åtgärderna ska vara ägnade att säkerställa en nivå på säkerheten som, med hänsyn till tillgänglig teknik och kostnaderna för att genomföra åtgärderna, är anpassad till risken för integritetsincidenter.

Regeringen eller den myndighet som regeringen bestämmer får meddela ytterligare föreskrifter om sådana skyddsåtgärder.

</section>
<section id="kap8.7" class="paragraf" selex:status="upphavd" selex:upphor_datum="2026-01-15" selex:upphavd="true">

#### /Ny beteckning 3 § U:2026-01-15/ 7 §

Om det vid tillhandahållande av en allmänt tillgänglig elektronisk kommunikationstjänst finns en särskild risk för bristande skydd av behandlade uppgifter, ska den som tillhandahåller tjänsten informera berörda abonnenter om risken. Om den som tillhandahåller tjänsten inte enligt [6 §](#kap8.6) är skyldig att vidta de åtgärder som avses där, ska abonnenterna informeras om hur och till vilken ungefärlig kostnad som risken kan elimineras.

</section>
<section id="kap8.8" class="paragraf" selex:status="upphavd" selex:upphor_datum="2026-01-15" selex:upphavd="true">

#### /Ny beteckning 4 § U:2026-01-15/ 8 §

Den som tillhandahåller en allmänt tillgänglig elektronisk kommunikationstjänst ska utan onödigt dröjsmål underrätta tillsynsmyndigheten om integritetsincidenter. Om en incident kan antas inverka negativt på de abonnenter eller användare som de behandlade uppgifterna berör, eller om tillsynsmyndigheten begär det, ska även dessa underrättas utan onödigt dröjsmål.

</section>
<section id="kap8.9" class="paragraf" selex:status="upphavd" selex:upphor_datum="2026-01-15" selex:upphavd="true">

#### /Ny beteckning 5 § U:2026-01-15/ 9 §

Den som tillhandahåller en allmänt tillgänglig elektronisk kommunikationstjänst ska löpande föra en förteckning över integritetsincidenter.

</section>

</section>

</section>
<section id="kap9" class="kapitel">

## 9 kap. Behandling av trafikuppgifter samt integritetsskydd

<section id="kap9.behandling-av-trafikuppgifter">

### Behandling av trafikuppgifter

<section id="kap9.1" class="paragraf">

#### 1 §

Den som tillhandahåller ett allmänt elektroniskt kommunikationsnät eller en allmänt tillgänglig elektronisk kommunikationstjänst ska utplåna eller avidentifiera trafikuppgifter som har lagrats eller behandlats på något annat sätt när de inte längre behövs för överföring av ett elektroniskt meddelande. Detta gäller under förutsättning att uppgifterna avser användare som är fysiska personer eller abonnenter.

Första stycket avser inte uppgifter som sparas för sådan behandling som anges i 2, 15, 19 eller [21 §](#kap9.21) eller om uppgifterna behövs för en sådan behandling som är tillåten enligt Europaparlamentets och rådets förordning [(EU) 2021/1232](https://eur-lex.europa.eu/legal-content/SV/ALL/?uri=celex%3A31232R2021) av den 14 juli 2021 om ett tillfälligt undantag från vissa bestämmelser i direktiv 2[002/58/EG](https://eur-lex.europa.eu/legal-content/SV/ALL/?uri=celex%3A3002L0058) vad gäller användning av teknik hos tillhandahållare av nummeroberoende interpersonella kommunikationstjänster för behandling av personuppgifter och andra uppgifter i syfte att bekämpa sexuella övergrepp mot barn på nätet.

</section>
<section id="kap9.2" class="paragraf">

#### 2 §

Trafikuppgifter som krävs för abonnentfakturering och betalning av avgifter för samtrafik får behandlas till dess att fordran är betald eller preskription har inträtt och det inte längre lagligen går att göra invändningar mot faktureringen eller avgiften.

Den som tillhandahåller en allmänt tillgänglig elektronisk kommunikationstjänst får, efter samtycke av den som uppgifterna rör, behandla de trafikuppgifter som avses i [1 §](#kap9.1) för att marknadsföra elektroniska kommunikationstjänster eller för att tillhandahålla andra tjänster där uppgifterna behövs. Behandling får ske endast i den utsträckning och under den tid som är nödvändig för marknadsföringen eller tjänsten. Ett samtycke får när som helst återkallas.

Den som tillhandahåller en allmänt tillgänglig elektronisk kommunikationstjänst ska informera den som uppgiften rör om

1. vilken typ av trafikuppgifter som behandlas, och

2. hur länge uppgifterna behandlas för sådana ändamål som anges i första och andra styckena.

I fråga om de ändamål som anges i andra stycket ska informationen enligt tredje stycket lämnas innan samtycke inhämtas.

</section>
<section id="kap9.3" class="paragraf">

#### 3 §

Behandling av trafikuppgifter enligt 1 och [2 §](#kap9.2)§ får utföras endast av den som har fått i uppdrag av någon som tillhandahåller ett allmänt elektroniskt kommunikationsnät eller en allmänt tillgänglig elektronisk kommunikationstjänst att sköta fakturering, trafikstyrning, kundförfrågningar, marknadsföring av elektroniska kommunikationstjänster eller tillhandahållande av andra tjänster där uppgifterna behövs.

Behandlingen ska begränsas till vad som är nödvändigt för verksamheten.

</section>
<section id="kap9.4" class="paragraf">

#### 4 §

De begränsningar för behandling av trafikuppgifter som följer av 1-[3 §](#kap9.3)§ gäller inte

1. när en förvaltningsmyndighet eller en domstol behöver tillgång till sådana uppgifter som avses i [1 §](#kap9.1) för att lösa tvister,

2. för elektroniska meddelanden som omfattas av ett föreläggande enligt [27 kap. 16 § rättegångsbalken](https://selex.se/eli/sfs/1942/740#kap27.16) att bevara en viss lagrad uppgift,

3. för elektroniska meddelanden som omfattas av beslut om hemlig avlyssning av elektronisk kommunikation eller hemlig övervakning av elektronisk kommunikation, tekniskt bistånd med sådan avlyssning eller övervakning, inhämtning av uppgifter enligt lagen ([2012:278](https://selex.se/eli/sfs/2012/278)) om inhämtning av uppgifter om elektronisk kommunikation i de brottsbekämpande myndigheternas underrättelseverksamhet, eller

4. i den utsträckning uppgifter som avses i [1 §](#kap9.1) är nödvändiga för att förhindra eller avslöja obehörig användning av ett elektroniskt kommunikationsnät eller en elektronisk kommunikationstjänst.

</section>
<section id="kap9.5" class="paragraf">

#### 5 §

Regeringen eller den myndighet som regeringen bestämmer får meddela föreskrifter om vilka uppgifter som får behandlas enligt [2 §](#kap9.2) första och andra styckena.

</section>
<section id="kap9.6" class="paragraf">

#### 6 §

Regeringen eller den myndighet som regeringen bestämmer får i fråga om behandling av uppgifter för elektronisk kommunikation meddela föreskrifter om de krav som ska ställas på en talkommunikationstjänst som medger

1. identifiering av det anropande eller uppkopplade telefonnumret, eller

2. vidarekoppling.

</section>

</section>
<section id="kap9.lokaliseringsuppgifter-som-int">

### Lokaliseringsuppgifter som inte är trafikuppgifter

<section id="kap9.7" class="paragraf">

#### 7 §

Lokaliseringsuppgifter som inte är trafikuppgifter och som rör användare som är fysiska personer eller abonnenter får behandlas endast sedan de har avidentifierats eller användaren eller abonnenten har gett sitt samtycke till behandlingen. Behandlingen får ske endast i den utsträckning och under den tid som krävs för tillhandahållandet av en tjänst där uppgifterna behövs.

Innan samtycke lämnas ska den som tillhandahåller tjänsten informera om

1. vilken typ av uppgifter som kommer att behandlas,

2. behandlingens syfte och varaktighet, och

3. huruvida uppgifterna kommer att vidarebefordras.

Ett samtycke får när som helst återkallas.

</section>
<section id="kap9.8" class="paragraf">

#### 8 §

En användare eller en abonnent ska, trots att samtycke har lämnats, på ett enkelt och kostnadsfritt sätt i enskilda fall kunna motsätta sig sådan behandling av uppgifter som avses i [7 §](#kap9.7) och som sker vid uppkoppling eller överföring av ett elektroniskt meddelande.

</section>
<section id="kap9.9" class="paragraf">

#### 9 §

Endast den som handlar på uppdrag av någon som tillhandahåller ett allmänt elektroniskt kommunikationsnät eller en allmänt tillgänglig elektronisk kommunikationstjänst, eller av någon som tillhandahåller den tjänst där uppgifterna behövs, får behandla uppgifter i enlighet med [7 §](#kap9.7).

</section>
<section id="kap9.10" class="paragraf">

#### 10 §

Lokaliseringsuppgifter som omfattas av ett beslut om inhämtning av uppgifter enligt [27 kap. rättegångsbalken](https://selex.se/eli/sfs/1942/740) eller lagen ([2012:278](https://selex.se/eli/sfs/2012/278)) om inhämtning av uppgifter om elektronisk kommunikation i de brottsbekämpande myndigheternas underrättelseverksamhet får behandlas trots 7-[9 §](#kap9.9)§.

</section>

</section>
<section id="kap9.viktigt-meddelande-till-allmän">

### Viktigt meddelande till allmänheten

<section id="kap9.11" class="paragraf">

#### 11 §

Den som enligt 7 kap. [36 §](#kap7.36) ska medverka till att förmedla meddelanden enligt lagen ([2023:407](https://selex.se/eli/sfs/2023/407)) om viktigt meddelande till allmänheten får för detta ändamål behandla trafikuppgifter, lokaliseringsuppgifter som inte är trafikuppgifter och uppgifter om abonnemang. Uppgifterna får behandlas endast i den utsträckning och under den tid som är nödvändig för ändamålet. De ska därefter genast utplånas.

Bestämmelserna i 1-3 och 7-[9 §](#kap9.9)§ gäller inte för sådan behandling.

Regeringen eller den myndighet som regeringen bestämmer får meddela föreskrifter om hur länge uppgifterna får behandlas innan de enligt första stycket ska utplånas. Lag ([2023:411](https://selex.se/eli/sfs/2023/411)).

</section>

</section>
<section id="kap9.ospecificerade-fakturor">

### Ospecificerade fakturor

<section id="kap9.12" class="paragraf">

#### 12 §

Den som tillhandahåller en allmänt tillgänglig elektronisk kommunikationstjänst ska tillhandahålla ospecificerade fakturor till en abonnent som begär det.

</section>

</section>
<section id="kap9.nummerpresentation">

### Nummerpresentation

<section id="kap9.13" class="paragraf">

#### 13 §

Den som tillhandahåller nummerpresentation ska erbjuda

1. den anropande abonnenten eller användaren möjlighet att på ett enkelt sätt och kostnadsfritt förhindra nummerpresentation för varje samtal,

2. den anropade abonnenten möjlighet att på ett enkelt sätt och kostnadsfritt vid rimlig användning av funktionen förhindra nummerpresentationen vid inkommande samtal, och

3. den anropade abonnenten möjlighet att, om numret visas innan samtalet etableras, på ett enkelt sätt avvisa inkommande samtal, om skydd mot nummerpresentationen används av den anropande användaren eller abonnenten.

Om presentationen vid vidarekoppling avser det uppkopplade numret, ska den anropade abonnenten erbjudas möjlighet att på ett enkelt sätt och kostnadsfritt förhindra presentationen av det uppkopplade numret för den anropande användaren.

Första stycket 1 ska gälla även för samtal till ett annat land. Första stycket 2 och 3 och andra stycket ska gälla även för inkommande samtal från ett annat land.

</section>
<section id="kap9.14" class="paragraf">

#### 14 §

Om nummerpresentation eller presentation av ett uppkopplat nummer erbjuds, ska den som tillhandahåller en allmänt tillgänglig elektronisk kommunikationstjänst informera allmänheten om detta och om de möjligheter som anges i [13 §](#kap9.13) första och andra styckena.

</section>

</section>
<section id="kap9.undantag-som-gäller-nummerpres">

### Undantag som gäller nummerpresentation och lokaliseringsuppgifter

<section id="kap9.15" class="paragraf">

#### 15 §

Den som tillhandahåller ett allmänt elektroniskt kommunikationsnät eller en allmänt tillgänglig elektronisk kommunikationstjänst får

1. på begäran av en abonnent tillfälligt åsidosätta skydd mot nummerpresentation för att kunna identifiera störande samtal samt lagra sådana uppgifter som identifierar den anropande abonnenten och hålla dem tillgängliga för den abonnent som har begärt att ett tillfälligt åsidosättande ska ske, och

2. för Polismyndigheten, Säkerhetspolisen eller en regional alarmeringscentral som avses i lagen ([1981:1104](https://selex.se/eli/sfs/1981/1104)) om verksamheten hos vissa regionala alarmeringscentraler

a) åsidosätta skydd mot nummerpresentation, och

b) tillhandahålla en sådan myndighet eller organisation lokaliseringsuppgifter vid nödkommunikation.

</section>

</section>
<section id="kap9.automatisk-vidarekoppling">

### Automatisk vidarekoppling

<section id="kap9.16" class="paragraf">

#### 16 §

Den som tillhandahåller en talkommunikationstjänst ska på begäran av en abonnent på ett enkelt sätt och kostnadsfritt tillhandahålla möjlighet att stoppa sådan automatisk vidarekoppling till abonnenten som görs av tredje part.

</section>

</section>
<section id="kap9.abonnentförteckningar">

### Abonnentförteckningar

<section id="kap9.17" class="paragraf">

#### 17 §

Den som tillhandahåller en allmänt tillgänglig abonnentförteckning eller en förteckning ur vilken det går att få uppgifter genom abonnentupplysning ska, innan personuppgifter om en abonnent som är en fysisk person tas in i förteckningen, kostnadsfritt lämna abonnenten information om ändamålen med förteckningen. Om förteckningen finns i elektronisk form, ska abonnenten informeras om de sökfunktioner som finns.

</section>
<section id="kap9.18" class="paragraf">

#### 18 §

För behandling av personuppgifter om en abonnent, som är en fysisk person, i en förteckning som avses i [17 §](#kap9.17) krävs samtycke från personen. Abonnenten ska ha möjlighet att utan kostnad kontrollera uppgifterna och, så snart det är möjligt, få

1. felaktiga uppgifter rättade, och

2. uppgifter borttagna ur förteckningen.

</section>

</section>
<section id="kap9.lagring-och-annan-behandling-a">

### Lagring och annan behandling av trafikuppgifter m.m. för brottsbekämpande ändamål

<section id="kap9.19" class="paragraf">

#### 19 §

Den som bedriver verksamhet som ska anmälas enligt 2 kap. [1 §](#kap2.1) ska lagra sådana uppgifter som avses i [31 §](#kap9.31) första stycket 1 och 3 som är nödvändiga för att spåra och identifiera kommunikationskällan, slutmålet för kommunikationen, datum, tidpunkt och varaktighet för kommunikationen, typ av kommunikation, kommunikationsutrustning samt lokalisering av mobil kommunikationsutrustning vid kommunikationens början och slut.

Lagringsskyldigheten omfattar uppgifter som genereras eller behandlas vid

1. telefonitjänst eller meddelandehantering via mobil nätanslutningspunkt, eller

2. internetåtkomst.

Även vid misslyckad uppringning gäller skyldigheten att lagra uppgifter som genereras eller behandlas. För telefonitjänst gäller lagringsskyldigheten inte uppgift om nummer som ett samtal styrts till.

Den som enligt denna paragraf ska lagra uppgifter får uppdra åt någon annan att utföra lagringen.

</section>
<section id="kap9.20" class="paragraf">

#### 20 §

Tillsynsmyndigheten får i enskilda fall besluta om undantag från skyldigheten enligt [19 §](#kap9.19) att lagra uppgifter, om det finns synnerliga skäl för det. Beslutet får förenas med villkor.

Beslutet om undantag får återkallas om villkoren i beslutet inte har följts eller det finns andra särskilda skäl för återkallelse.

</section>
<section id="kap9.21" class="paragraf">

#### 21 §

Uppgifter som har lagrats enligt [19 §](#kap9.19) får behandlas endast för att lämnas ut enligt

1. [33 §](#kap9.33) första stycket 2 eller 5,

2. [27 kap. 19 § rättegångsbalken](https://selex.se/eli/sfs/1942/740#kap27.19), eller

3. lagen ([2012:278](https://selex.se/eli/sfs/2012/278)) om inhämtning av uppgifter om elektronisk kommunikation i de brottsbekämpande myndigheternas underrättelseverksamhet.

</section>
<section id="kap9.22" class="paragraf">

#### 22 §

Uppgifter som avses i [19 §](#kap9.19) ska lagras enligt följande:

- Uppgifter som genereras eller behandlas vid telefonitjänst och meddelandehantering via mobil nätanslutningspunkt ska lagras i sex månader. Lokaliseringsuppgifter ska dock lagras i endast två månader.

- Uppgifter som genereras eller behandlas vid internetåtkomst ska lagras i tio månader. Om uppgifterna identifierar den utrustning där kommunikationen slutligt avskiljs från den lagringsskyldige till den enskilda abonnenten, ska de dock lagras i endast sex månader.

Lagringstiden räknas från den dag kommunikationen avslutades.

När lagringstiden har löpt ut ska den lagringsskyldige genast utplåna uppgifterna. Om en begäran om utlämnande i fall som avses i [21 §](#kap9.21) har kommit in eller ett föreläggande enligt [27 kap. 16 § rättegångsbalken](https://selex.se/eli/sfs/1942/740#kap27.16) att bevara en viss lagrad uppgift har meddelats innan lagringstiden löpt ut, ska den lagringsskyldige dock fortsätta lagra uppgifterna till dess att de har lämnats ut eller tiden för bevarande har löpt ut. Därefter ska uppgifterna genast utplånas.

</section>
<section id="kap9.23" class="paragraf">

#### 23 §

Regeringen eller den myndighet som regeringen bestämmer kan med stöd av [8 kap. 7 § regeringsformen](https://selex.se/eli/sfs/1974/152#kap8.7) meddela närmare föreskrifter om

1. vilka uppgifter som ska lagras enligt [19 §](#kap9.19), och

2. lagringstiden enligt [22 §](#kap9.22) första stycket. Lag ([2022:1086](https://selex.se/eli/sfs/2022/1086)).

</section>

</section>
<section id="kap9.registrering-av-förbetalda-tjä">

### Registrering av förbetalda tjänster

<section id="kap9.24" class="paragraf">

#### 24 §

Den som tillhandahåller en förbetald allmänt tillgänglig nummerbaserad interpersonell kommunikationstjänst eller en förbetald internetanslutningstjänst får inte ge tillgång till tjänsten utan att dessförinnan ha registrerat

1. abonnentens namn och postadress,

2. abonnentens personnummer, samordningsnummer, organisationsnummer eller annat identifieringsnummer, och

3. nummer eller annan beteckning för tjänsten.

Tillhandahållaren ska även ange tidpunkten för registreringen.

Uppgifterna ska finnas tillgängliga hos tillhandahållaren från och med registreringen till och med ett år efter att tillhandahållandet av tjänsten har upphört. Lag ([2022:1086](https://selex.se/eli/sfs/2022/1086)).

</section>
<section id="kap9.25" class="paragraf">

#### 25 §

I samband med en registrering enligt [24 §](#kap9.24) ska abonnentens identitet kontrolleras genom en giltig identitetshandling eller en tillförlitlig elektronisk identifiering. Om abonnenten saknar sådana handlingar och verktyg får identiteten göras sannolik på annat sätt. Identitetskontrollen ska dokumenteras.

Om abonnenten är en juridisk person, gäller första stycket den som företräder den juridiska personen.

Regeringen eller den myndighet som regeringen bestämmer får meddela ytterligare föreskrifter om identitetskontrollen. Lag ([2022:1086](https://selex.se/eli/sfs/2022/1086)).

</section>
<section id="kap9.26" class="paragraf">

#### 26 §

Om en förbetald tjänst används av någon annan än den abonnent som har registrerats enligt [24 §](#kap9.24) utan att en ny registrering har gjorts, ska tillhandahållandet av tjänsten avbrytas.

Första stycket gäller inte om

1. tjänsten endast tillfälligt används av någon annan än den registrerade abonnenten,

2. tjänsten används av en närstående till den registrerade abonnenten,

3. den registrerade abonnenten är en juridisk person och tjänsten används på dennes uppdrag,

4. tjänsten har införskaffats på uppdrag av Polismyndigheten, Säkerhetspolisen, Tullverket eller någon annan myndighet som ska ingripa mot brott, eller

5. tjänsten har införskaffats på uppdrag av en myndighet som bedriver verksamhet enligt lagen ([2000:130](https://selex.se/eli/sfs/2000/130)) om försvarsunderrättelseverksamhet. Lag ([2022:1086](https://selex.se/eli/sfs/2022/1086)).

Förbud mot avlyssning m.m.

</section>
<section id="kap9.27" class="paragraf">

#### 27 §

Utöver vad som anges i 1-3 och [31 §](#kap9.31)§ får inte någon annan än berörda användare ta del av eller på något annat sätt behandla uppgifter i ett elektroniskt meddelande som överförs i ett allmänt elektroniskt kommunikationsnät eller med en allmänt tillgänglig elektronisk kommunikationstjänst, eller trafikuppgifter som hör till detta meddelande, om inte någon av användarna har samtyckt till behandlingen.

Detta hindrar inte

1. lagring som är automatisk, mellanliggande och tillfällig, om den är nödvändig för överföring av ett elektroniskt meddelande, eller sådan lagring i den utsträckning som den är nödvändig för driften av ett elektroniskt kommunikationsnät eller en elektronisk kommunikationstjänst,

2. att andra får tillgång till innehållet i ett elektroniskt meddelande, om innehållet ändå är allmänt tillgängligt, om tillgången ges endast för att effektivisera den fortsatta överföringen till andra mottagare samt om uppgifterna om vem som har begärt att få informationen utplånas, eller

3. att någon i en radiomottagare avlyssnar eller på något annat sätt, genom att använda en sådan mottagare, får tillgång till ett radiobefordrat elektroniskt meddelande som inte är avsett för denne eller för allmänheten.

Första stycket gäller inte när en tillhandahållare av nummeroberoende interpersonella kommunikationstjänster behandlar uppgifter i enlighet med förordning [(EU) 2021/1232](https://eur-lex.europa.eu/legal-content/SV/ALL/?uri=celex%3A31232R2021).

</section>
<section id="kap9.28" class="paragraf">

#### 28 §

Uppgifter får lagras i eller hämtas från en abonnents eller användares terminalutrustning endast om abonnenten eller användaren får tillgång till information om ändamålet med behandlingen och samtycker till den.

Trots att samtycke inte har lämnats är sådan lagring eller åtkomst tillåten som

1. behövs för överföring av ett elektroniskt meddelande via ett elektroniskt kommunikationsnät, eller

2. är nödvändig för tillhandahållande av en tjänst på uttrycklig begäran av användaren eller abonnenten.

</section>

</section>
<section id="kap9.anpassning-och-ersättning-för">

### Anpassning och ersättning för kostnader

<section id="kap9.29" class="paragraf">

#### 29 §

En verksamhet ska bedrivas så att beslut om hemlig avlyssning av elektronisk kommunikation och hemlig övervakning av elektronisk kommunikation kan verkställas och så att verkställandet inte röjs, om verksamheten avser tillhandahållande av

1. ett allmänt elektroniskt kommunikationsnät som inte enbart är avsett för utsändning till allmänheten av program som avses i [1 kap. 2 § yttrandefrihetsgrundlagen](https://selex.se/eli/sfs/1991/1469#kap1.2), eller

2. tjänster inom ett allmänt elektroniskt kommunikationsnät som består av

a) en allmänt tillgänglig telefonitjänst till en fast nätanslutningspunkt som medger överföring av lokala, nationella och internationella samtal, telefax och datakommunikation med en sådan lägsta datahastighet som medger funktionell tillgång till internet, eller

b) en allmänt tillgänglig elektronisk kommunikationstjänst till en mobil nätanslutningspunkt.

Regeringen eller den myndighet som regeringen bestämmer kan med stöd av [8 kap. 7 § regeringsformen](https://selex.se/eli/sfs/1974/152#kap8.7) meddela närmare föreskrifter om frågor som avses i första stycket samt får i enskilda fall besluta om undantag från kravet i första stycket. Lag ([2022:1086](https://selex.se/eli/sfs/2022/1086)).

</section>
<section id="kap9.29a" class="paragraf">

#### 29 a §

Den som bedriver verksamhet som ska anmälas enligt 2 kap. [1 §](#kap2.1) har rätt till ersättning för kostnader som uppstår när uppgifter som avses i [31 §](#kap9.31) första stycket lämnas ut till Ekobrottsmyndigheten, Polismyndigheten, Säkerhetspolisen, Tullverket, Åklagarmyndigheten eller någon annan myndighet som ska ingripa mot brott. I de fall det är särskilt föreskrivet ska ersättningen beräknas enligt schablon. Ersättningen ska betalas av den myndighet som har begärt uppgifterna.

Första stycket gäller även lokaliseringsuppgifter som inte är trafikuppgifter.

Regeringen eller den myndighet som regeringen bestämmer får meddela ytterligare föreskrifter om ersättningen och schablonberäkningen. Lag ([2022:1086](https://selex.se/eli/sfs/2022/1086)).

</section>
<section id="kap9.29b" class="paragraf">

#### 29 b §

När den som bedriver verksamhet som ska anmälas enligt 2 kap. [1 §](#kap2.1) lämnar ut uppgifter som avses i [31 §](#kap9.31) första stycket till Ekobrottsmyndigheten, Polismyndigheten, Säkerhetspolisen, Tullverket, Åklagarmyndigheten eller någon annan myndighet som ska ingripa mot brott, ska utlämnandet, om uppgifterna gäller brottslig verksamhet eller misstanke om brott, göras utan dröjsmål och på ett sådant sätt att utlämnandet inte röjs.

Uppgifterna ska ordnas och göras tillgängliga i ett format som gör att de enkelt kan tas om hand.

Första och andra styckena gäller även lokaliseringsuppgifter som inte är trafikuppgifter.

Tillsynsmyndigheten får i enskilda fall besluta om undantag från kravet i andra stycket, om det finns särskilda skäl för det.

Regeringen eller den myndighet som regeringen bestämmer får meddela ytterligare föreskrifter om hur uppgifterna ska lämnas ut. Lag ([2022:1086](https://selex.se/eli/sfs/2022/1086)).

</section>
<section id="kap9.29c" class="paragraf">

#### 29 c §

Bestämmelserna i [29 b §](#kap9.29b) gäller även när den som bedriver verk-samhet som ska anmälas enligt 2 kap. [1 §](#kap2.1) lämnar ut uppgifter i fall som avses i [33 §](#kap9.33) första stycket 1 i) och l). Lag ([2024:330](https://selex.se/eli/sfs/2024/330)).

</section>

</section>
<section id="kap9.signalspaning">

### Signalspaning

<section id="kap9.30" class="paragraf">

#### 30 §

För att signaler i elektronisk form enligt lagen ([2008:717](https://selex.se/eli/sfs/2008/717)) om signalspaning i försvarsunderrättelseverksamhet ska kunna inhämtas, ska operatörer som äger tråd där signaler förs över Sveriges gräns överföra signalerna till samverkanspunkter. Varje sådan operatör ska anmäla en eller flera samverkanspunkter till den myndighet som regeringen bestämmer. Regeringen eller den myndighet som regeringen bestämmer får meddela föreskrifter om samverkanspunkter.

Samtliga operatörer som för signaler i tråd över Sveriges gräns ska till den myndighet som regeringen bestämmer lämna sådan information som de innehar och som gör det enklare att ta hand om signalerna.

Samtliga operatörer ska utföra uppgifterna enligt första och andra styckena så att verksamheten inte röjs.

</section>

</section>
<section id="kap9.tystnadsplikt">

### Tystnadsplikt

<section id="kap9.31" class="paragraf">

#### 31 §

Den som tillhandahåller ett elektroniskt kommunikationsnät eller en elektronisk kommunikationstjänst som inte är en nummeroberoende interpersonell kommunikationstjänst, får inte obehörigen föra vidare eller utnyttja det som han eller hon i samband med tillhandahållandet har fått del av eller tillgång till i form av

1. en uppgift om abonnemang,

2. innehållet i ett elektroniskt meddelande, eller

3. en annan uppgift som angår ett särskilt elektroniskt meddelande.

Tystnadsplikt som följer av första stycket gäller inte i förhållande till den som har tagit del i utväxlingen av ett elektroniskt meddelande eller som på något annat sätt har sänt eller tagit emot ett sådant meddelande.

Tystnadsplikt som följer av första stycket 1 och 3 gäller inte heller i förhållande till innehavaren av ett abonnemang som har använts för ett elektroniskt meddelande.

</section>
<section id="kap9.32" class="paragraf">

#### 32 §

Tystnadsplikt som följer av [31 §](#kap9.31) första stycket gäller även för en uppgift som hänför sig till

1. en åtgärd att med stöd av [27 kap. 9 § rättegångsbalken](https://selex.se/eli/sfs/1942/740#kap27.9) hålla kvar försändelser,

2. en angelägenhet som avser användning av hemlig avlyssning av elektronisk kommunikation eller hemlig övervakning av elektronisk kommunikation enligt [27 kap. 18 eller 19 § rättegångsbalken](https://selex.se/eli/sfs/1942/740#kap27.18) eller som gäller tekniskt bistånd med hemlig avlyssning av elektronisk kommunikation eller med hemlig övervakning av elektronisk kommunikation enligt 4 kap. [25 b §](#kap4.25b) lagen ([2000:562](https://selex.se/eli/sfs/2000/562)) om internationell rättslig hjälp i brottmål,

3. en angelägenhet som avser inhämtning av signaler i elektronisk form enligt lagen ([2008:717](https://selex.se/eli/sfs/2008/717)) om signalspaning i försvarsunderrättelseverksamhet,

4. inhämtning av uppgifter enligt lagen ([2012:278](https://selex.se/eli/sfs/2012/278)) om inhämtning av uppgifter om elektronisk kommunikation i de brottsbekämpande myndigheternas underrättelseverksamhet,

5. en begäran enligt [33 §](#kap9.33) första stycket 2 om att en uppgift om abonnemang ska lämnas,

6. ett föreläggande enligt [27 kap. 16 § rättegångsbalken](https://selex.se/eli/sfs/1942/740#kap27.16) att bevara en viss lagrad uppgift, eller

7. en begäran enligt [33 §](#kap9.33) första stycket 5 om att en uppgift om tillhandahållare av elektroniska kommunikationsnät eller elektroniska kommunikationstjänster ska lämnas.

</section>
<section id="kap9.33" class="paragraf">

#### 33 §

Den som tillhandahåller ett elektroniskt kommunikationsnät eller en elektronisk kommunikationstjänst som inte är en nummeroberoende inter-personell kommunikationstjänst och som har fått del av eller tillgång till en uppgift som avses i [31 §](#kap9.31) första stycket ska på begäran lämna

1. en uppgift som avses i [31 §](#kap9.31) första stycket 1 till

a) en myndighet som i ett särskilt fall behöver en sådan uppgift för del-givning enligt delgivningslagen ([2010:1932](https://selex.se/eli/sfs/2010/1932)), om myndigheten bedömer att det kan antas att den som söks för delgivning håller sig undan eller att det annars finns synnerliga skäl,

b) Finansinspektionen, om inspektionen bedömer att uppgiften är av väsentlig betydelse för utredningen av en misstänkt överträdelse av Europa-parlamentets och rådets förordning [(EU) nr 596/2014](https://eur-lex.europa.eu/legal-content/SV/ALL/?uri=celex%3A32014R0596) av den 16 april 2014 om marknadsmissbruk (marknadsmissbruksförordning) och om upp-hävande av Europaparlamentets och rådets direktiv 2003/6/EG och kom- missionens direktiv 2[003/124/EG](https://eur-lex.europa.eu/legal-content/SV/ALL/?uri=celex%3A3003L0124), 2[003/125/EG](https://eur-lex.europa.eu/legal-content/SV/ALL/?uri=celex%3A3003L0125) och 2[004/72/EG](https://eur-lex.europa.eu/legal-content/SV/ALL/?uri=celex%3A3004L0072),

c) Finansinspektionen, om inspektionen bedömer att uppgiften är av väsentlig betydelse i ett ärende om tillsyn när det gäller någon av bestäm-melserna i 4 a kap. 1-[8 §](#kap9.8)§ lagen ([2010:751](https://selex.se/eli/sfs/2010/751)) om betaltjänster eller 1 kap. [5 §](#kap1.5) eller 4 kap. 7, 8, 9, 10, 11 eller [14 §](#kap9.14) lagen ([2016:1024](https://selex.se/eli/sfs/2016/1024)) om verksamhet med bostadskrediter,

d) Konsumentombudsmannen, om ombudsmannen bedömer att uppgiften är av väsentlig betydelse i ett ärende om tillsyn enligt lagen ([1994:1512](https://selex.se/eli/sfs/1994/1512)) om avtalsvillkor i konsumentförhållanden eller marknadsföringslagen ([2008:486](https://selex.se/eli/sfs/2008/486)), när det är fråga om en misstänkt överträdelse av unionslag- stiftning som skyddar konsumenternas intressen enligt bilagan till Europa-parlamentets och rådets förordning [(EU) 2017/2394](https://eur-lex.europa.eu/legal-content/SV/ALL/?uri=celex%3A32394R2017) av den 12 december 2017 om samarbete mellan de nationella myndigheter som har tillsynsansvar för konsumentskyddslagstiftningen och om upphävande av förordning (EG) nr 2006/2004,

e) Konsumentverket, om verket bedömer att uppgiften är av väsentlig betydelse i ett ärende om tillsyn enligt lagen ([2019:59](https://selex.se/eli/sfs/2019/59)) med kompletterande bestämmelser till EU:s geoblockeringsförordning,

f) Kronofogdemyndigheten, om myndigheten behöver uppgiften i exeku-tiv verksamhet och myndigheten bedömer att uppgiften är av väsentlig betydelse för handläggningen av ett ärende,

g) Läkemedelsverket, om verket bedömer att uppgiften är av väsentlig betydelse i ett ärende om tillsyn när det gäller bestämmelserna om mark-nadsföring i [12 kap. läkemedelslagen](https://selex.se/eli/sfs/2015/315) ([2015:315](https://selex.se/eli/sfs/2015/315)),

h) Polismyndigheten, om myndigheten bedömer att uppgiften behövs i samband med underrättelse, efterforskning eller identifiering vid olyckor eller dödsfall eller för att myndigheten ska kunna fullgöra en uppgift som avses i [12 §](#kap9.12) polislagen ([1984:387](https://selex.se/eli/sfs/1984/387)),

i) Polismyndigheten, om myndigheten bedömer att uppgiften behövs i ett särskilt fall för att myndigheten ska kunna lokalisera en person som är dömd till fängelse, rättspsykiatrisk vård eller sluten ungdomsvård i syfte att möjliggöra verkställighet av påföljden,

j) Polismyndigheten eller en åklagarmyndighet, om myndigheten be-dömer att uppgiften behövs i ett särskilt fall för att myndigheten ska kunna fullgöra en underrättelseskyldighet enligt [33 §](#kap9.33) lagen ([1964:167](https://selex.se/eli/sfs/1964/167)) med särskilda bestämmelser om unga lagöverträdare,

k) Skatteverket, om verket bedömer att uppgiften är av väsentlig betyd-else för handläggningen av ett ärende som avser kontroll av skatt eller avgift eller rätt folkbokföringsort enligt folkbokföringslagen ([1991:481](https://selex.se/eli/sfs/1991/481)), och

l) Säkerhetspolisen, om myndigheten bedömer att uppgiften behövs i ett särskilt fall för att myndigheten ska kunna lokalisera en utlänning som inte har fullgjort sin anmälningsskyldighet enligt lagen ([2022:700](https://selex.se/eli/sfs/2022/700)) om särskild kontroll av vissa utlänningar,

2. en uppgift som avses i [31 §](#kap9.31) första stycket 1 och som gäller brottslig verksamhet eller misstanke om brott till Ekobrottsmyndigheten, Polis-myndigheten, Säkerhetspolisen, Tullverket, Åklagarmyndigheten eller någon annan myndighet som ska ingripa mot brottet eller den brottsliga verksamheten,

3. en uppgift som avses i [31 §](#kap9.31) första stycket 1 eller 3 till en regional alarmeringscentral som avses i lagen ([1981:1104](https://selex.se/eli/sfs/1981/1104)) om verksamheten hos vissa regionala alarmeringscentraler,

4. en uppgift som avses i [31 §](#kap9.31) första stycket 1 eller 3 samt uppgift om i vilket geografiskt område en viss elektronisk kommunikationsutrustning finns eller har funnits till Polismyndigheten, om myndigheten bedömer att uppgiften behövs i samband med efterforskning av personer som har försvunnit under sådana omständigheter att det kan antas att det då fanns eller fortfarande finns fara för deras liv eller allvarlig risk för deras hälsa, och

5. en uppgift som avses i [31 §](#kap9.31) första stycket 3 om vilka övriga till-handahållare av elektroniska kommunikationsnät eller elektroniska kom-munikationstjänster som har deltagit vid överföringen av ett meddelande som omfattas av ett föreläggande enligt [27 kap. 16 § rättegångsbalken](https://selex.se/eli/sfs/1942/740#kap27.16) att bevara en viss lagrad uppgift till den myndighet som meddelat föreläg-gandet.

Ersättning för att lämna ut andra uppgifter enligt första stycket 3 än lokaliseringsuppgifter ska vara skälig med hänsyn till kostnaderna för utlämnandet. Lag ([2024:330](https://selex.se/eli/sfs/2024/330)).

</section>
<section id="kap9.34" class="paragraf">

#### 34 §

Den som i något annat fall än de som avses i [31 §](#kap9.31) första stycket och [32 §](#kap9.32) i en radiomottagare har avlyssnat eller på något annat sätt, genom att använda en sådan mottagare, har fått tillgång till ett sådant radiobefordrat meddelande i ett elektroniskt kommunikationsnät som inte är avsett för denne eller för allmänheten, får inte obehörigen föra det vidare.

</section>
<section id="kap9.35" class="paragraf">

#### 35 §

I det allmännas verksamhet ska offentlighets- och sekretesslagen ([2009:400](https://selex.se/eli/sfs/2009/400)) tillämpas i stället för 31-[34 §](#kap9.34)§.

</section>

</section>

</section>
<section id="kap10" class="kapitel">

## 10 kap. Uppgiftsskyldighet

<section id="kap10.1" class="paragraf">

#### 1 §

Den som bedriver verksamhet som omfattas av denna lag ska på begäran av regleringsmyndigheten lämna de upplysningar eller handlingar som myndigheten behöver för

1. förfaranden för eller bedömning av framställningar om beviljande av tillstånd eller medgivande enligt 3 kap. 1, 25 och [28 §](#kap10.28)§ och 4 kap. 3 och [7 §](#kap10.7)§,

2. sådant offentliggörande av jämförande kvalitets- och prisöversikter över tjänster som är till nytta för konsumenterna,

3. klart definierade statistiska ändamål, rapporter och studier,

4. marknadsanalys enligt 5 kap. [5 §](#kap5.5), inbegripet uppgifter om marknader i efterföljande led eller slutkundsmarknader som har förbindelse med eller anknytning till analyserade marknader,

5. beslut om skyldigheter enligt 5 kap.,

6. att säkerställa en effektiv användning och ändamålsenlig förvaltning av radiofrekvenser och nummer,

7. att utvärdera sådan utveckling av nät och tjänster som kan påverka

a) grossisttjänster som har gjorts tillgängliga för konkurrenter,

b) täckning och utbyggnad inom landet,

c) uppkopplingsmöjligheter som slutanvändare har, eller

d) identifiering, genom geografiska kartläggningar, av områden som har eftersatt bredbandsutbyggnad, eller

8. genomförande av geografiska kartläggningar av bredbandsutbyggnad.

Om de uppgifter som kan lämnas enligt första stycket 7 eller 8 inte är tillräckliga, har regleringsmyndigheten rätt att på begäran få upplysningar eller handlingar som avses i dessa punkter av andra företag som bedriver verksamhet inom sektorn för elektronisk kommunikation eller nära anknutna sektorer.

Uppgifter som avses i första stycket 2-8 får inte begäras in före ett marknadsinträde eller som villkor för ett sådant.

</section>
<section id="kap10.2" class="paragraf">

#### 2 §

En operatör som enligt vad som anges i 5 kap. [7 §](#kap5.7) har betydande inflytande på en marknad i grossistledet ska på begäran tillhandahålla regleringsmyndigheten redovisningsuppgifter om de marknader i slutkundsledet som är förknippade med den marknaden.

</section>
<section id="kap10.3" class="paragraf">

#### /1971 av den 11 december 2018 om inrättande av Organet för europeiska regleringsmyndigheter för elektronisk kommunikation (Berec) och Byrån för stöd till Berec (Berecbyrån), om ändring av förordning (EU) 2015/ 3 §

Den som bedriver verksamhet som omfattas av denna lag ska på begäran av regleringsmyndigheten lämna de upplysningar eller handlingar som myndigheten behöver för att kunna lämna information till Berec och Byrån för stöd till Berec i enlighet med artikel 40 i Europaparlamentets och rådets förordning (EU) 20182120 och om upphävande av förordning (EG) nr 1211/2009.

</section>
<section id="kap10.4" class="paragraf">

#### 4 §

Den som bedriver verksamhet som omfattas av denna lag ska på begäran av Berec lämna de upplysningar eller handlingar som Berec behöver för kontroll av att dess yttranden följs.

</section>
<section id="kap10.5" class="paragraf">

#### 5 §

Information som ska offentliggöras enligt denna lag eller enligt de skyldigheter, villkor eller föreskrifter som har meddelats med stöd av lagen ska på begäran lämnas till tillsynsmyndigheten innan informationen offentliggörs.

</section>
<section id="kap10.6" class="paragraf">

#### 6 §

Regleringsmyndigheten får besluta om en skyldighet att särredovisa verksamheter som har samband med tillhandahållandet av elektroniska kommunikationsnät eller elektroniska kommunikationstjänster för den som

1. bedriver verksamhet som ska anmälas enligt 2 kap. [1 §](#kap2.1), och

2. har särskild eller exklusiv rätt att tillhandahålla andra tjänster än sådana som omfattas av denna lag.

</section>

</section>
<section id="kap11" class="kapitel">

## 11 kap. Tillsyn och tvistlösning

<section id="kap11.tillsynsområdet">

### Tillsynsområdet

<section id="kap11.1" class="paragraf">

#### 1 §

Tillsynsmyndigheten ska ha tillsyn över att denna lag, de beslut om skyldigheter, åtaganden eller villkor som har meddelats med stöd av lagen och de föreskrifter som har meddelats i anslutning till lagen följs.

Tillsynsmyndigheten ska också ha tillsyn över att sådana rättsakter följs som har antagits med stöd av

1. artiklarna 40.5, 57.2, 75.1, 102.3, 109.8 eller 116 i direktiv [(EU) 2018/1972](https://eur-lex.europa.eu/legal-content/SV/ALL/?uri=celex%3A31972R2018), eller

2. artikel 4.5 i Europaparlamentets och rådets direktiv 2[002/58/EG](https://eur-lex.europa.eu/legal-content/SV/ALL/?uri=celex%3A3002L0058) av den 12 juli 2002 om behandling av personuppgifter och integritetsskydd inom sektorn för elektronisk kommunikation (direktiv om integritet och elektronisk kommunikation).

</section>

</section>
<section id="kap11.tillträde-till-utrymmen">

### Tillträde till utrymmen

<section id="kap11.2" class="paragraf">

#### 2 §

Tillsynsmyndigheten har rätt att för tillsynen få tillträde till områden, lokaler och andra utrymmen, dock inte bostäder, där verksamhet som omfattas av denna lag bedrivs.

</section>

</section>
<section id="kap11.uppgifter-som-behövs-för-tills">

### Uppgifter som behövs för tillsynen

<section id="kap11.3" class="paragraf">

#### 3 §

Tillsynsmyndigheten får förelägga den som bedriver verksamhet som omfattas av denna lag att tillhandahålla myndigheten de upplysningar eller handlingar som behövs för tillsynen.

Om de uppgifter som kan lämnas enligt första stycket inte är tillräckliga, får tillsynsmyndigheten förelägga andra företag som bedriver verksamhet inom sektorn för elektronisk kommunikation eller nära anknutna sektorer att tillhandahålla sådana upplysningar eller handlingar.

Ett föreläggande enligt första eller andra stycket får förenas med vite.

</section>

</section>
<section id="kap11.verkställighet">

### Verkställighet

<section id="kap11.4" class="paragraf">

#### 4 §

Tillsynsmyndighetens beslut som avser åtgärder som krävs för tillsynen enligt detta kapitel får verkställas av Kronofogdemyndigheten. Då gäller bestämmelserna i utsökningsbalken om verkställighet av förpliktelser som inte avser betalningsskyldighet, avhysning eller avlägsnande.

</section>

</section>
<section id="kap11.tillsynsåtgärder">

### Tillsynsåtgärder

<section id="kap11.5" class="paragraf">

#### 5 §

Om tillsynsmyndigheten misstänker att den som bedriver verksamhet enligt denna lag inte följer lagen eller de beslut om skyldigheter, åtaganden eller villkor som har meddelats med stöd av lagen eller de föreskrifter som har meddelats i anslutning till lagen, ska myndigheten underrätta den som bedriver verksamheten om misstanken och ge denne möjlighet att yttra sig inom skälig tid.

Första stycket gäller även när tillsynsmyndigheten misstänker att någon inte följer en genomförandeåtgärd som avses i [1 §](#kap11.1) andra stycket eller inte använder en radiosändare i den utsträckning som villkoren medger.

</section>
<section id="kap11.6" class="paragraf">

#### 6 §

I fall som avses i [5 §](#kap11.5) får tillsynsmyndigheten meddela de förelägganden som behövs för att rättelse ska ske omedelbart eller inom skälig tid. Om ett föreläggande inte följs får tillsynsmyndigheten, efter utgången av den tid som angetts i underrättelsen enligt [5 §](#kap11.5),

1. återkalla ett tillstånd, ändra tillståndsvillkor eller besluta att den som har åsidosatt en skyldighet ska upphöra med verksamheten helt eller delvis, om inte överträdelsen är av mindre betydelse, eller

2. meddela de ytterligare förelägganden som behövs för att lagen eller de beslut om skyldigheter, åtaganden eller villkor som har meddelats med stöd av lagen eller de föreskrifter som har meddelats i anslutning till lagen ska följas.

Om en radiosändare har använts i mindre omfattning än tillståndsvillkoren medger, får dock tillståndet inte återkallas om särskilda skäl talar mot det eller ändamålet med föreläggandet lika väl kan tillgodoses genom att tillståndsvillkoren ändras.

Ett föreläggande enligt första stycket får förenas med vite.

</section>
<section id="kap11.7" class="paragraf">

#### 7 §

Om tillståndshavaren begär det ska tillståndet återkallas.

Ett tillstånd får återkallas och tillståndsvillkor ändras omedelbart, om

1. den som har sökt tillståndet har lämnat oriktiga uppgifter eller har utelämnat uppgifter av betydelse för tillståndet, eller

2. tillståndshavaren trots påminnelse inte har betalat en avgift enligt 14 kap. 1, 2 eller [3 §](#kap11.3).

Ett tillstånd att använda radiosändare får därutöver återkallas och tillståndsvillkor ändras omedelbart, om

1. ett sådant tillstånd som avses i 3 kap. [6 §](#kap3.6) andra stycket har upphört att gälla och det inte finns särskilda skäl som talar mot en återkallelse,

2. förändringar inom radiotekniken eller ändringar i radioanvändningen på grund av internationella avtal som Sverige har anslutit sig till eller bestämmelser som har antagits med stöd av fördraget om Europeiska unionens funktionssätt har medfört att ett nytt tillstånd med samma villkor inte skulle kunna meddelas,

3. radioanvändningen har orsakat skada för Sveriges säkerhet eller det kan antas att radioanvändningen kommer att orsaka sådan skada, eller

4. tillståndet har beviljats för sådan annan användning av ett harmoniserat frekvensutrymme som avses i 3 kap. [7 §](#kap3.7) och det därefter har uppkommit efterfrågan på att använda frekvensutrymmet på de harmoniserade villkoren.

Tillståndsvillkor får ändras omedelbart också i fall som avses i 3 kap. [27 §](#kap3.27) och 4 kap. [9 §](#kap4.9).

</section>
<section id="kap11.8" class="paragraf">

#### 8 §

Ett tillstånd får återkallas enligt [7 §](#kap11.7) andra stycket 1 eller tredje stycket endast om ändamålet med återkallelsen inte lika väl kan tillgodoses genom att tillståndsvillkoren ändras.

Ett tillstånd att använda radiosändare får återkallas eller tillståndsvillkoren ändras på grund av förändringar i radiotekniken endast om det finns synnerliga skäl med hänsyn till intresset av en effektiv användning av radiofrekvenser. Det ska då särskilt beaktas i vilken utsträckning som ett rimligt ekonomiskt utbyte av utrustningen har uppnåtts och vilka effekter en återkallelse eller en ändring av tillståndsvillkoren får för tillståndshavarens verksamhet.

Ett tillstånd som avses i 3 kap. [6 §](#kap3.6) andra stycket får inte återkallas enligt [7 §](#kap11.7) tredje stycket 3 i detta kapitel.

</section>
<section id="kap11.9" class="paragraf">

#### 9 §

En frekvenstilldelning för rundradiosändning får ändras, om det är nödvändigt för att nya användare ska få möjlighet att bedriva verksamhet som avser rundradio.

</section>
<section id="kap11.10" class="paragraf">

#### 10 §

När ett tillstånd att använda radiosändare har hyrts ut enligt 3 kap. [28 §](#kap3.28) och det finns skäl att återkalla tillståndet enligt 6 eller [7 §](#kap11.7) i detta kapitel på grund av omständigheter som hänför sig till hyrestagaren, ska återkallelsen i stället avse medgivandet till uthyrning.

</section>
<section id="kap11.11" class="paragraf">

#### 11 §

Vid en överträdelse av denna lag eller av beslut om skyldigheter, åtaganden eller villkor som har meddelats med stöd av lagen eller av de föreskrifter som har meddelats i anslutning till lagen, får tillsynsmyndigheten, i avvaktan på att ärendet avgörs slutligt, omedelbart

1. meddela ett föreläggande att genast följa lagen eller de beslut om skyldigheter, åtaganden eller villkor som har meddelats med stöd av lagen eller de föreskrifter som har meddelats i anslutning till lagen,

2. återkalla ett tillstånd eller ändra tillståndsvillkoren, eller

3. meddela ett föreläggande att en verksamhet helt eller delvis ska upphöra.

En förutsättning för ett beslut enligt första stycket är att överträdelsen utgör ett allvarligt hot mot allmän ordning, säkerhet eller hälsa eller kan befaras orsaka allvarliga ekonomiska eller operativa problem för tillhandahållare eller användare av elektroniska kommunikationsnät eller elektroniska kommunikationstjänster eller andra användare av radiofrekvenser. Ett föreläggande enligt första stycket får förenas med vite.

Giltighetstiden för ett beslut enligt första stycket får vara högst tre månader. Om rättelse inte har vidtagits, får giltighetstiden dock förlängas med ytterligare högst tre månader.

</section>
<section id="kap11.12" class="paragraf">

#### 12 §

En återkallelse av ett tillstånd eller en ändring av tillståndsvillkoren påverkar inte en skyldighet att betala ersättning för ett tillstånd som har beviljats enligt 3 kap. [10 §](#kap3.10) eller 4 kap. [6 §](#kap4.6), om inte något annat bestäms i samband med återkallelsen eller villkorsändringen.

</section>

</section>
<section id="kap11.tillsynsåtgärder-enligt-vissa">

### Tillsynsåtgärder enligt vissa EU-rättsakter

<section id="kap11.13" class="paragraf">

#### 13 §

Tillsynsmyndigheten får meddela de förelägganden som behövs för fullgörande av de skyldigheter som anges i

1. Europaparlamentets och rådets förordning [(EU) 2022/612](https://eur-lex.europa.eu/legal-content/SV/ALL/?uri=celex%3A32022R0612) av den 6 april 2022 om roaming i allmänna mobilnät i unionen och i genomförandeakter enligt samma förordning, och

2. artiklarna 3-5a i Europaparlamentets och rådets förordning [(EU) 2015/2120](https://eur-lex.europa.eu/legal-content/SV/ALL/?uri=celex%3A32120R2015) av den 25 november 2015 om åtgärder rörande en öppen internetanslutning och slutkundsavgifter för reglerad kommunikation inom EU och om ändring av direktiv 2[002/22/EG](https://eur-lex.europa.eu/legal-content/SV/ALL/?uri=celex%3A3002L0022) och förordning [(EU) nr 531/2012](https://eur-lex.europa.eu/legal-content/SV/ALL/?uri=celex%3A32012R0531).

Tillsynsmyndigheten får förelägga den som bedriver verksamhet som omfattas av denna lag att tillhandahålla myndigheten de upplysningar eller handlingar som behövs för kontroll av att dessa rättsakter följs.

Ett föreläggande enligt första eller andra stycket får förenas med vite. Lag ([2024:192](https://selex.se/eli/sfs/2024/192)).

</section>

</section>
<section id="kap11.lösning-av-tvister">

### Lösning av tvister

<section id="kap11.14" class="paragraf">

#### 14 §

Uppkommer det en tvist mellan dem som tillhandahåller elektroniska kommunikationsnät eller elektroniska kommunikationstjänster eller tillhörande tjänster, eller mellan en sådan aktör och ett företag som drar nytta av en skyldighet i fråga om samtrafik eller andra former av tillträde eller som tillhandahåller tillhörande faciliteter, får en part hänskjuta tvisten för avgörande av tillsynsmyndigheten, om

1. tvisten har samband med skyldigheter som följer av

a) denna lag,

b) beslut om skyldigheter, åtaganden eller villkor som har meddelats med stöd av lagen,

c) föreskrifter som har meddelats i anslutning till lagen, eller

d) rättsakter som avses i [1 §](#kap11.1) andra stycket eller [13 §](#kap11.13) första stycket 1, eller

2. tvisten i övrigt rör villkor för samtrafik eller andra former av tillträde.

Om en överenskommelse om tillträde enligt 5 kap. 31 eller [44 §](#kap11.44) inte har nåtts inom två månader från det att en begäran har tagits emot, får en part hänskjuta tvisten för avgörande av tillsynsmyndigheten.

</section>
<section id="kap11.15" class="paragraf">

#### 15 §

Tillsynsmyndigheten får förelägga en part att tillhandahålla myndigheten de uppgifter eller handlingar som behövs för att en tvist enligt [14 §](#kap11.14) ska kunna prövas.

Föreläggandet får förenas med vite. Vid prövning av en ansökan om utdömande av vite ska även vitets lämplighet prövas.

</section>
<section id="kap11.16" class="paragraf">

#### 16 §

Om en part enligt [14 §](#kap11.14) har hänskjutit en tvist, får tillsynsmyndigheten besluta att inte ta upp tvisten för avgörande, om det med hänsyn till den frågeställning som tvisten har aktualiserat är lämpligare att den avgörs genom en åtgärd inom ramen för den allmänna tillsynen.

Om myndigheten inte har vidtagit någon sådan tillsynsåtgärd inom fyra månader från det att en part har hänskjutit tvisten, ska myndigheten på ansökan av någon av parterna pröva tvisten.

</section>
<section id="kap11.17" class="paragraf">

#### 17 §

Om det med hänsyn till tvistens art är lämpligare, får tillsynsmyndigheten hänskjuta tvisten till medling i stället för att ta upp den till prövning eller vidta en åtgärd inom ramen för den allmänna tillsynen. Myndigheten ska i ett sådant fall ge parterna tillfälle att föreslå en lämplig person att vara medlare.

Om medling har pågått i fyra månader eller avbrutits dessförinnan utan att parterna kommit överens, ska myndigheten på ansökan av någon av parterna pröva tvisten.

Parterna ska solidariskt betala skälig ersättning till medlaren för arbete och utlägg.

</section>
<section id="kap11.18" class="paragraf">

#### 18 §

Om en tvist som enligt [14 §](#kap11.14) har hänskjutits till tillsynsmyndigheten också har hänskjutits till en eller flera tillsynsmyndigheter i en annan stat inom Europeiska unionen och tvisten påverkar handeln mellan medlemsstaterna i unionen, ska tillsynsmyndigheten underrätta Berec om tvisten. När tillsynsmyndigheten har lämnat en sådan underrättelse får ärendet inte avgöras förrän Berec har yttrat sig. I brådskande fall med hänsyn till intresset att trygga konkurrensen eller skydda slutanvändarnas intressen, får dock beslut meddelas att gälla till dess något annat bestäms.

Tillsynsmyndigheten ska avgöra ärendet inom en månad från det att Berec har yttrat sig och ska i sitt beslut beakta innehållet i yttrandet.

</section>

</section>

</section>
<section id="kap12" class="kapitel">

## 12 kap. Sanktionsavgifter

<section id="kap12.1" class="paragraf" selex:status="upphord" selex:upphor_datum="2026-01-15">

#### 1 §

Tillsynsmyndigheten ska besluta att ta ut en sanktionsavgift av den som

1. inte tillhandahåller en sammanfattning av avtalet i enlighet med 7 kap. [1 §](#kap7.1), föreskrifter som har meddelats med stöd av den paragrafen eller genomförandeakter som Europeiska kommissionen har meddelat med stöd av artikel 102.3 i direktiv [(EU) 2018/1972](https://eur-lex.europa.eu/legal-content/SV/ALL/?uri=celex%3A31972R2018), i den ursprungliga lydelsen,

2. inte tillämpar villkor om bindningstid eller uppsägningstid i enlighet med 7 kap. 8, 13 eller [14 §](#kap12.14),

3. inte uppfyller kraven på nummerportabilitet i enlighet med 7 kap. 19 och [20 §](#kap12.20)§ eller föreskrifter om nummerportabilitet som har meddelats med stöd av 7 kap. [21 §](#kap7.21) första stycket,

4. inte vidtar åtgärder för att hantera risker som hotar säkerheten i nät och tjänster i enlighet med 8 kap. [1 §](#kap8.1), föreskrifter som har meddelats med stöd av den paragrafen eller genomförandeakter som Europeiska kommissionen har meddelat med stöd av artikel 40.5 i direktiv [(EU) 2018/1972](https://eur-lex.europa.eu/legal-content/SV/ALL/?uri=celex%3A31972R2018), i den ursprungliga lydelsen,

5. inte rapporterar om säkerhetsincidenter i enlighet med 8 kap. [3 §](#kap8.3), föreskrifter som har meddelats med stöd av den paragrafen eller genomförandeakter som Europeiska kommissionen har meddelat med stöd av artikel 40.5 i direktiv [(EU) 2018/1972](https://eur-lex.europa.eu/legal-content/SV/ALL/?uri=celex%3A31972R2018), i den ursprungliga lydelsen,

6. inte informerar om hot om säkerhetsincidenter i enlighet med 8 kap. [4 §](#kap8.4), föreskrifter som har meddelats med stöd av den paragrafen eller genomförandeakter som Europeiska kommissionen har meddelat med stöd av artikel 40.5 i direktiv [(EU) 2018/1972](https://eur-lex.europa.eu/legal-content/SV/ALL/?uri=celex%3A31972R2018), i den ursprungliga lydelsen,

7. inte vidtar skyddsåtgärder i enlighet med 8 kap. [5 §](#kap8.5) eller föreskrifter som har meddelats med stöd av den paragrafen,

8. inte vidtar åtgärder för att säkerställa skydd av uppgifter som behandlas i samband med tillhandahållandet av en tjänst i enlighet med 8 kap. [6 §](#kap8.6) eller föreskrifter som har meddelats med stöd av den paragrafen,

9. inte informerar abonnenten om särskilda risker för bristande skydd av behandlade uppgifter i enlighet med 8 kap. [7 §](#kap8.7),

10. inte underrättar om integritetsincidenter i enlighet med 8 kap. [8 §](#kap8.8) eller kommissionens förordning [(EU) nr 611/2013](https://eur-lex.europa.eu/legal-content/SV/ALL/?uri=celex%3A32013R0611) av den 24 juni 2013 om åtgärder tillämpliga på anmälan av personuppgiftsbrott enligt Europaparlamentets och rådets direktiv 2[002/58/EG](https://eur-lex.europa.eu/legal-content/SV/ALL/?uri=celex%3A3002L0058) vad gäller personlig integritet och elektronisk kommunikation,

11. inte behandlar uppgifter i ett elektroniskt meddelande eller trafikuppgifter som hör till detta meddelande i enlighet med 9 kap. [27 §](#kap9.27),

12. inte bedriver sin verksamhet så att beslut om hemlig avlyssning av elektronisk kommunikation och hemlig övervakning av elektronisk kommunikation kan verkställas och så att verkställandet inte röjs i enlighet med 9 kap. [29 §](#kap9.29) första stycket eller föreskrifter som har meddelats i anslutning till det stycket,

13. inte ordnar uppgifter och gör dem tillgängliga i ett format som gör att de enkelt kan tas om hand i enlighet med 9 kap. [29 b §](#kap9.29b) andra stycket eller föreskrifter som har meddelats i anslutning till det stycket,

14. inte överför signaler till samverkanspunkter i enlighet med 9 kap. [30 §](#kap9.30) eller föreskrifter som har meddelats med stöd av den paragrafen, eller

15. inte lämnar ut en uppgift i enlighet med 9 kap. [33 §](#kap9.33).

En sanktionsavgift enligt första stycket 2 ska, när det är fråga om ett paket enligt 7 kap. [26 §](#kap7.26), tas ut endast om överträdelsen avser en allmänt tillgänglig elektronisk kommunikationstjänst som inte är en nummeroberoende interpersonell kommunikationstjänst eller en överföringstjänst som används för tillhandahållande av maskin-till-maskin- tjänster. Lag ([2022:1086](https://selex.se/eli/sfs/2022/1086)).

</section>
<section id="kap12.1" class="paragraf" selex:status="ikraft" selex:ikraft_datum="2026-01-15">

#### 1 §

Tillsynsmyndigheten ska besluta att ta ut en sanktionsavgift av den som

1. inte tillhandahåller en sammanfattning av avtalet i enlighet med 7 kap. [1 §](#kap7.1), föreskrifter som har meddelats med stöd av den paragrafen eller genomförandeakter som Europeiska kommissionen har meddelat med stöd av artikel 102.3 i direktiv [(EU) 2018/1972](https://eur-lex.europa.eu/legal-content/SV/ALL/?uri=celex%3A31972R2018), i den ursprungliga lydelsen,

2. inte tillämpar villkor om bindningstid eller uppsägningstid i enlighet med 7 kap. 8, 13 eller [14 §](#kap12.14),

3. inte uppfyller kraven på nummerportabilitet i enlighet med 7 kap. 19 och [20 §](#kap12.20)§ eller föreskrifter om nummerportabilitet som har meddelats med stöd av 7 kap. [21 §](#kap7.21) första stycket,

4. inte vidtar skyddsåtgärder i enlighet med 8 kap. [1 §](#kap8.1) eller föreskrifter som har meddelats med stöd av den paragrafen,

5. inte vidtar åtgärder för att säkerställa skydd av uppgifter som behandlas i samband med tillhandahållandet av en tjänst i enlighet med 8 kap. [2 §](#kap8.2) eller föreskrifter som har meddelats med stöd av den paragrafen,

6. inte informerar abonnenten om särskilda risker för bristande skydd av behandlade uppgifter i enlighet med 8 kap. [3 §](#kap8.3),

7. inte underrättar om integritetsincidenter i enlighet med 8 kap. [4 §](#kap8.4) eller kommissionens förordning [(EU) nr 611/2013](https://eur-lex.europa.eu/legal-content/SV/ALL/?uri=celex%3A32013R0611) av den 24 juni 2013 om åtgärder tillämpliga på anmälan av personuppgiftsbrott enligt Europaparlamentets och rådets direktiv 2[002/58/EG](https://eur-lex.europa.eu/legal-content/SV/ALL/?uri=celex%3A3002L0058) vad gäller personlig integritet och elektronisk kommunikation,

8. inte behandlar uppgifter i ett elektroniskt meddelande eller trafikuppgifter som hör till detta meddelande i enlighet med 9 kap. [27 §](#kap9.27),

9. inte bedriver sin verksamhet så att beslut om hemlig avlyssning av elektronisk kommunikation och hemlig övervakning av elektronisk kommunikation kan verkställas och så att verkställandet inte röjs i enlighet med 9 kap. [29 §](#kap9.29) första stycket eller föreskrifter som har meddelats i anslutning till det stycket,

10. inte ordnar uppgifter och gör dem tillgängliga i ett format som gör att de enkelt kan tas om hand i enlighet med 9 kap. [29 b §](#kap9.29b) andra stycket eller föreskrifter som har meddelats i anslutning till det stycket,

11. inte överför signaler till samverkanspunkter i enlighet med 9 kap. [30 §](#kap9.30) eller föreskrifter som har meddelats med stöd av den paragrafen, eller

12. inte lämnar ut en uppgift i enlighet med 9 kap. [33 §](#kap9.33).

En sanktionsavgift enligt första stycket 2 ska, när det är fråga om ett paket enligt 7 kap. [26 §](#kap7.26), tas ut endast om överträdelsen avser en allmänt tillgänglig elektronisk kommunikationstjänst som inte är en nummeroberoende interpersonell kommunikationstjänst eller en överföringstjänst som används för tillhandahållande av maskin-till- maskintjänster. Lag ([2025:1511](https://selex.se/eli/sfs/2025/1511)).

</section>
<section id="kap12.2" class="paragraf">

#### 2 §

En sanktionsavgift ska bestämmas till lägst 5 000 kronor och högst 10 000 000 kronor.

När avgiftens storlek bestäms ska särskild hänsyn tas till

1. den skada eller risk för skada som har uppstått till följd av överträdelsen,

2. om aktören tidigare har begått en överträdelse, och

3. de kostnader som aktören har undvikit till följd av överträdelsen.

Tillsynsmyndigheten får avstå från att ta ut en sanktionsavgift helt eller delvis om överträdelsen är ringa eller ursäktlig eller om det annars med hänsyn till omständigheterna skulle vara oskäligt att ta ut avgiften.

</section>
<section id="kap12.3" class="paragraf">

#### 3 §

En sanktionsavgift får inte beslutas om överträdelsen omfattas av ett föreläggande som har förenats med vite och överträdelsen ligger till grund för en ansökan om utdömande av vitet.

</section>
<section id="kap12.4" class="paragraf">

#### 4 §

En sanktionsavgift får beslutas endast om den som avgiften ska tas ut av har fått tillfälle att yttra sig inom två år från det att överträdelsen ägde rum.

Ett beslut om sanktionsavgift ska delges.

</section>
<section id="kap12.5" class="paragraf">

#### 5 §

En sanktionsavgift ska betalas till tillsynsmyndigheten inom 30 dagar från det att beslutet om att ta ut avgiften fick laga kraft eller inom den längre tid som anges i beslutet.

Om sanktionsavgiften inte betalas i tid, ska myndigheten lämna den obetalda avgiften för indrivning enligt lagen ([1993:891](https://selex.se/eli/sfs/1993/891)) om indrivning av statliga fordringar m.m. Vid indrivning får verkställighet ske enligt utsökningsbalken.

En sanktionsavgift tillfaller staten.

</section>
<section id="kap12.6" class="paragraf">

#### 6 §

En beslutad sanktionsavgift faller bort till den del beslutet om avgiften inte har verkställts inom fem år från det att beslutet fick laga kraft.

</section>
<section id="kap12.7" class="paragraf">

#### 7 §

Om någon har ålagts att betala konkurrensskadeavgift enligt [3 kap. 5 § konkurrenslagen](https://selex.se/eli/sfs/2008/579#kap3.5) ([2008:579](https://selex.se/eli/sfs/2008/579)) eller dömts att betala vite enligt 6 kap. [2 §](#kap6.2) samma lag, får vite enligt denna lag inte dömas ut för samma förfarande.

</section>

</section>
<section id="kap13" class="kapitel">

## 13 kap. Straff

<section id="kap13.1" class="paragraf">

#### 1 §

Till böter eller fängelse i högst sex månader ska den dömas som med uppsåt eller av oaktsamhet

1. använder radiosändare utan tillstånd om ett sådant tillstånd krävs enligt denna lag eller använder radiosändare i strid med ett tillståndsvillkor, eller

2. bryter mot en föreskrift som har meddelats med stöd av 3 kap. [24 §](#kap3.24) andra stycket.

</section>
<section id="kap13.2" class="paragraf">

#### 2 §

Den som med uppsåt eller av oaktsamhet bryter mot den tystnadsplikt som gäller enligt 9 kap. [34 §](#kap9.34) ska, om det inte rör sig om ringa fall, dömas till böter.

Den som med uppsåt eller av oaktsamhet lagrar eller hämtar uppgifter i strid med [9 kap. 28 § ska dömas till böter, om gärningen inte är belagd med straff enligt brottsbalken](https://selex.se/eli/sfs/1962/700#kap9.28). Om det rör sig om ringa fall utgör gärningen dock inte brott.

Bestämmelser om ansvar för den som bryter mot den tystnadsplikt som gäller enligt 1 kap. [15 §](#kap1.15), 5 kap. [2 §](#kap5.2) eller [9 kap. 31 eller 32 § finns i brottsbalken](https://selex.se/eli/sfs/1962/700#kap9.31). Lag ([2024:192](https://selex.se/eli/sfs/2024/192)).

</section>
<section id="kap13.3" class="paragraf" selex:status="upphavd" selex:upphavd="true">

#### 3 §

Har upphävts genom lag ([2024:895](https://selex.se/eli/sfs/2024/895)).

</section>
<section id="kap13.4" class="paragraf">

#### 4 §

Straff enligt [1 §](#kap13.1) får inte dömas ut för en gärning som omfattas av ett föreläggande som har förenats med vite, om en ansökan om utdömande av vitet har gjorts.

</section>

</section>
<section id="kap14" class="kapitel">

## 14 kap. Avgifter

<section id="kap14.1" class="paragraf">

#### 1 §

Regleringsmyndigheten eller tillsynsmyndigheten får ta ut en handläggningsavgift av den som

1. anmäler verksamhet enligt 2 kap. [1 §](#kap2.1), eller

2. ansöker om tillstånd eller medgivande enligt 3 kap. 1, 25 eller [28 §](#kap14.28) eller 4 kap. 3 eller [7 §](#kap14.7).

Handläggningsavgiften ska motsvara myndighetens kostnader för handläggningen av ärendet.

</section>
<section id="kap14.2" class="paragraf">

#### 2 §

Regleringsmyndigheten eller tillsynsmyndigheten ska ta ut en årlig avgift av den som

1. bedriver verksamhet som är anmäld enligt 2 kap. [1 §](#kap2.1), eller

2. har tillstånd enligt 3 kap. [1 §](#kap3.1) eller 4 kap. [3 §](#kap4.3).

De årliga avgifterna ska sammantagna motsvara de kostnader som myndigheterna, utöver [1 §](#kap14.1), har för sina verksamheter enligt denna lag. Avgifterna ska fördelas med skälig andel på var och en av dem som bedriver anmäld verksamhet eller har tillstånd.

</section>
<section id="kap14.3" class="paragraf">

#### 3 §

Den som bedriver verksamhet som är anmäld enligt 2 kap. [1 §](#kap2.1) ska betala en avgift för finansiering av åtgärder mot allvarliga fredstida hot och påfrestningar som gäller elektronisk kommunikation. Avgifterna ska fördelas med skälig andel på var och en av dem som bedriver anmäld verksamhet.

</section>

</section>
<section id="kap15" class="kapitel">

## 15 kap. Överklagande och handläggning i domstol

<section id="kap15.överklagande">

### Överklagande

<section id="kap15.1" class="paragraf">

#### 1 §

En myndighets beslut enligt denna lag eller enligt föreskrifter som har meddelats i anslutning till lagen får överklagas till allmän förvaltningsdomstol. När ett beslut överklagas är myndigheten motpart i domstolen.

Prövningstillstånd krävs vid överklagande till kammarrätten.

Kammarrättens avgörande får inte överklagas.

</section>
<section id="kap15.2" class="paragraf">

#### 2 §

Ett beslut enligt denna lag får överklagas av den som är part i ärendet, om beslutet har gått parten emot, och av någon annan vars rättigheter påverkas negativt av beslutet.

Säkerhetspolisen och Försvarsmakten får överklaga ett beslut som gäller

1. beviljande av ett tillstånd att använda radiosändare eller medgivande att överlåta eller hyra ut ett sådant tillstånd,

2. att ett tillstånd att använda radiosändare förenas med villkor, eller

3. återkallelse av ett tillstånd att använda radiosändare eller ändring av villkor i ett sådant tillstånd.

</section>
<section id="kap15.3" class="paragraf">

#### 3 §

Ett beslut enligt 5 kap. [5 §](#kap5.5) andra stycket som avser identifiering av företag med betydande inflytande på en marknad får överklagas endast i samband med att ett beslut att införa, upphäva eller ändra en skyldighet som avses i 5 kap. [8 §](#kap5.8) överklagas.

Ett beslut enligt 3 kap. [9 §](#kap3.9) att begränsa antalet tillstånd och ett beslut enligt 3 kap. [10 §](#kap3.10) eller 4 kap. [6 §](#kap4.6) att utfärda en allmän inbjudan till ansökan får överklagas endast i samband med att ett beslut i fråga om tillstånd att använda radiosändare eller nummer överklagas.

</section>
<section id="kap15.4" class="paragraf">

#### 4 §

Ett beslut om underrättelse enligt 11 kap. [5 §](#kap11.5), ett beslut om föreläggande enligt 11 kap. [15 §](#kap11.15) och ett beslut om att inte ta upp en tvist för avgörande enligt 11 kap. [16 §](#kap11.16) första stycket får inte överklagas.

</section>
<section id="kap15.5" class="paragraf">

#### 5 §

Ett beslut enligt denna lag eller enligt föreskrifter som har meddelats i anslutning till lagen gäller omedelbart, om inte något annat har bestämts.

</section>

</section>
<section id="kap15.handläggning-i-domstol">

### Handläggning i domstol

</section>
<section id="kap15.skyndsam-handläggning">

### Skyndsam handläggning

<section id="kap15.6" class="paragraf">

#### 6 §

Ett mål i förvaltningsrätt och kammarrätt ska handläggas skyndsamt, om det avser överprövning av

1. ett beslut enligt 5 kap. [5 §](#kap5.5) andra stycket om identifiering av företag med betydande inflytande på en marknad,

2. ett beslut med stöd av 5 kap. 8 eller [24 §](#kap15.24) om åläggande av skyldigheter,

3. ett beslut i ett tillsynsärende enligt 11 kap. [6 §](#kap11.6), om tillsynen avsett kontroll av att ett beslut som anges i 2 följs, eller

4. ett beslut vid prövning av en tvist enligt 11 kap. [14 §](#kap11.14), om tvisten grundar sig på ett beslut som anges i 2.

</section>
<section id="kap15.7" class="paragraf">

#### 7 §

I ett mål som avses i [6 §](#kap15.6) får en part i förvaltningsrätten åberopa en ny omständighet eller ett nytt bevis efter det att fyra månader har gått från det att tiden för överklagande till förvaltningsrätten har gått ut, endast om parten gör sannolikt att parten inte hade kunnat åberopa omständigheten eller beviset tidigare eller annars haft giltig ursäkt att inte göra det.

I ett mål som avses i [6 §](#kap15.6) får en ny omständighet eller ett nytt bevis åberopas först i kammarrätten endast om det finns synnerliga skäl.

</section>

</section>
<section id="kap15.domstolarnas-sammansättning">

### Domstolarnas sammansättning

<section id="kap15.8" class="paragraf">

#### 8 §

Vid prövningen av mål som avses i [6 §](#kap15.6) ska förvaltningsrätten bestå av två lagfarna ledamöter och två ekonomiska experter. Detta gäller dock inte om något annat följer av [18 §](#kap15.18) lagen ([1971:289](https://selex.se/eli/sfs/1971/289)) om allmänna förvaltningsdomstolar.

Om en av de ekonomiska experterna får förhinder sedan handläggningen har påbörjats, är rätten ändå domför.

</section>
<section id="kap15.9" class="paragraf">

#### 9 §

Vid prövningen av mål som avses i [6 §](#kap15.6) ska kammarrätten bestå av tre lagfarna ledamöter och två ekonomiska experter. Om en av de lagfarna ledamöterna eller en av de ekonomiska experterna får förhinder sedan handläggningen har påbörjats, är rätten ändå domför.

Kammarrätten är domför utan ekonomiska experter i fall som anges i [12 §](#kap15.12) fjärde stycket lagen ([1971:289](https://selex.se/eli/sfs/1971/289)) om allmänna förvaltningsdomstolar och vid prövning av mål som är av enkel beskaffenhet.

I övrigt gäller, även i mål som avses i första stycket, [12 §](#kap15.12) sjunde-tionde styckena lagen om allmänna förvaltningsdomstolar i fråga om kammar-rättens sammansättning. Vid behandlingen av frågor om prövningstillstånd och frågor som behandlas samtidigt med dessa ska dock även en ekonomisk expert ingå i rätten, om inte målet är av enkel beskaffenhet.

</section>
<section id="kap15.10" class="paragraf">

#### 10 §

Regeringen eller den myndighet som regeringen bestämmer förordnar för viss tid dem som ska tjänstgöra som ekonomiska experter enligt 8 och [9 §](#kap15.9)§. Om det, medan en ekonomisk expert deltar i behandlingen av ett mål, inträffar en omständighet som medför att förordnandet ska upphöra att gälla, ska förordnandet ändå anses fortsätta att gälla i det pågående målet.

Den som ska tjänstgöra som ekonomisk expert ska vara svensk medborgare och får inte vara underårig eller i konkurstillstånd eller ha förvaltare enligt [11 kap. 7 § föräldrabalken](https://selex.se/eli/sfs/1949/381#kap11.7).

</section>

</section>
<section id="kap15.inhibition">

### Inhibition

<section id="kap15.11" class="paragraf">

#### 11 §

När en domstol enligt [28 §](#kap15.28) förvaltningsprocesslagen ([1971:291](https://selex.se/eli/sfs/1971/291)) tar ställning till om ett beslut som har fattats med stöd av denna lag tills vidare inte ska gälla, ska domstolen särskilt beakta det som i 1 kap. [1 §](#kap1.1) anges om lagens syfte.


</section>

</section>
<section id="kap15.övergångsbestämmelser">

### Övergångsbestämmelser

[2022:482](https://selex.se/eli/sfs/2022/482)

Föreskrifter om ikraftträdande av denna lag meddelas i lagen ([2022:483](https://selex.se/eli/sfs/2022/483)) om införande av lagen ([2022:482](https://selex.se/eli/sfs/2022/482)) om elektronisk kommunikation.

[2022:1086](https://selex.se/eli/sfs/2022/1086)

1. Denna lag träder i kraft den 1 augusti 2022.

2. En förbetald allmänt tillgänglig nummerbaserad interpersonell kommunikationstjänst eller en förbetald internetanslutningstjänst som har tillhandahållits före ikraftträdandet får, även om någon registrering enligt 9 kap. [24 §](#kap9.24) inte har gjorts, tillhandahållas till och med den 1 februari 2023 eller den senare tidpunkt då en ny förbetalning görs.

[2025:1511](https://selex.se/eli/sfs/2025/1511)

1. Denna lag träder i kraft den 15 januari 2026.

2. Äldre bestämmelser gäller fortfarande för överträdelser som skett före ikraftträdandet.

</section>

</section>

</article>