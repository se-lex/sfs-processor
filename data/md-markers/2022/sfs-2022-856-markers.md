---
beteckning: "2022:856"
rubrik: Lag om omställningsstudiestöd
departement: Utbildningsdepartementet
utfardad_datum: 2022-06-09
ikraft_datum: 2022-06-30
publicerad_datum: 2025-12-22
forarbeten: - "PROP 2021/22:176"
  - "BET 2021/22:AU12"
  - "RSKR 2021/22:365"
pdf_url: https://svenskforfattningssamling.se/sites/default/files/sfs/2022-06/SFS2022-856.pdf
andringsforfattningar:
  - beteckning: "2023:358"
    rubrik: Lag om ändring i lagen om omställningsstudiestöd
    ikraft_datum: 2023-07-02
    anteckningar: ändr. 29 §
  - beteckning: "2024:1087"
    rubrik: Lag om ändring i lagen om omställningsstudiestöd
    ikraft_datum: 2025-01-01
    anteckningar: "ändr. 6, 15, 23, 26, 28, 32 §§. p 2 ikrafttr.- och övergångsbest; nya 15 a, 15 b, 21 a §§"
  - beteckning: "2022:864"
    rubrik: Lag om ändring i lagen om omställningsstudiestöd
    ikraft_datum: 2025-10-01
    anteckningar: "ändr. 8, 21, 32 §§"
  - beteckning: "2025:1548"
    rubrik: Lag om ändring i lagen om omställningsstudiestöd
    ikraft_datum: 2026-01-01
    anteckningar: "ändr. 9, 19, 20, 30 §§"
  - beteckning: "2024:1088"
    rubrik: Lag om ändring i lagen om ändring i lagen om omställningsstudiestöd
    anteckningar: ändr. 32 §; ny p 3 ikrafttr.- och övergångsbest.
---
<article selex:utfardad_datum="2022-06-09" selex:ikraft_datum="2022-06-30">

# Lag om omställningsstudiestöd

<section id="inledande-bestämmelser">

## Inledande bestämmelser

</section>
<section id="lagens-innehåll-och-syfte">

## Lagens innehåll och syfte

<section id="1" class="paragraf">

### 1 §

I denna lag finns bestämmelser om omställningsstudiestöd, som är ett statligt studiestöd.

Syftet med lagen är att förbättra förutsättningarna för vuxna att finansiera studier som stärker deras framtida ställning på arbetsmarknaden.

</section>

</section>
<section id="ansvarig-myndighet-för-omställ">

## Ansvarig myndighet för omställningsstudiestöd

<section id="2" class="paragraf">

### 2 §

Centrala studiestödsnämnden prövar frågor om omställningsstudiestöd enligt denna lag och föreskrifter som har meddelats i anslutning till lagen.

</section>

</section>
<section id="former-av-omställningsstudiest">

## Former av omställningsstudiestöd

<section id="3" class="paragraf">

### 3 §

Omställningsstudiestöd består av omställningsstudiebidrag och omställningsstudielån.

</section>

</section>
<section id="anvisade-medel">

## Anvisade medel

<section id="4" class="paragraf">

### 4 §

Omställningsstudiebidrag får lämnas i mån av tillgång på medel. Omställningsstudielån lämnas endast för sådan vecka som omställningsstudiebidrag lämnas för.

Anvisade medel fördelas mellan studerande som förvärvsarbetar eller senast har förvärvsarbetat huvudsakligen i privat sektor och studerande som förvärvsarbetar eller senast har förvärvsarbetat huvudsakligen i offentlig sektor. Fördelningen av medel mellan de två grupperna ska avspegla andelen förvärvsarbetande i privat respektive offentlig sektor.

</section>

</section>
<section id="ord-och-uttryck-i-lagen">

## Ord och uttryck i lagen

<section id="5" class="paragraf">

### 5 §

I lagen avses med

omställningsorganisation: Kammarkollegiet, eller en omställningsorganisation som registrerats enligt lagen ([2022:850](https://selex.se/eli/sfs/2022/850)) om grundläggande omställnings- och kompetensstöd,

läroanstalt: sådan läroanstalt eller utbildning som avses i [3 kap. 2 § studiestödslagen](https://selex.se/eli/sfs/1999/1395#kap3.2) ([1999:1395](https://selex.se/eli/sfs/1999/1395)),

annan utbildningsanordnare: en fysisk eller juridisk person som anordnar utbildning som finansieras av en omställningsorganisation,

prisbasbelopp: det prisbasbelopp som definieras i [2 kap. 6 och 7 §§ socialförsäkringsbalken](https://selex.se/eli/sfs/2010/110#kap2.6), och

inkomstbasbelopp: det inkomstbasbelopp som definieras i [58 kap. 26 och 27 §§ socialförsäkringsbalken](https://selex.se/eli/sfs/2010/110#kap58.26).

</section>

</section>
<section id="allmänna-förutsättningar">

## Allmänna förutsättningar

</section>
<section id="villkor-om-förvärvsarbete">

## Villkor om förvärvsarbete

<section id="6" class="paragraf">

### 6 §

Omställningsstudiestöd får lämnas till en studerande som uppfyller ett etablerings- och ett aktualitetsvillkor som avser förvärvsarbete i Sverige.

Etableringsvillkoret är att den studerande har haft en viss minsta inkomst av förvärvsarbete i sammanlagt minst 96 kalendermånader inom en ramtid om 14 år som kan beräknas tidigast från och med det kalenderår då han eller hon fyllde 19 år.

Aktualitetsvillkoret är att den studerande i sammanlagt minst 12 kalendermånader inom en ramtid om 24 månader

1. har förvärvsarbetat i genomsnitt minst 16 timmar per vecka under var och en av de 12 månaderna, eller

2. har haft en viss minsta inkomst av förvärvsarbete.

Med ramtid enligt andra och tredje styckena avses de 14 år respektive 24 månader som närmast har föregått den dag ansökan om omställningsstudiestöd kom in till Centrala studiestödsnämnden. Om studierna har påbörjats före den dag ansökan kom in beräknas ramtiden i stället från och med dagen före studiestarten.

Förvärvsarbete i ett land inom Europeiska ekonomiska samarbetsområdet (EES), i Förenade kungariket och i Schweiz får tillgodoräknas som förvärvsarbete i Sverige. Lag ([2024:1087](https://selex.se/eli/sfs/2024/1087)).

</section>
<section id="7" class="paragraf">

### 7 §

Regeringen eller den myndighet som regeringen bestämmer kan med stöd av [8 kap. 7 § regeringsformen](https://selex.se/eli/sfs/1974/152#kap8.7) meddela ytterligare föreskrifter om villkoren i [6 §](#6).

</section>

</section>
<section id="ålder">

## Ålder

<section id="8" class="paragraf">

### 8 §

Omställningsstudiebidrag får lämnas längst till och med det kalenderår då den studerande fyller 63 år. I [21 §](#21) finns dock bestämmelser om att omställningsstudiebidraget är begränsat från och med det kalenderår då den studerande fyller 62 år.

Omställningsstudielån får lämnas längst till och med det kalenderår då den studerande fyller 60 år. Lag ([2022:864](https://selex.se/eli/sfs/2022/864)).

</section>

</section>
<section id="betalat-årsbelopp-och-återkräv">

## Betalat årsbelopp och återkrävt studiestöd

<section id="9" class="paragraf" selex:status="upphord" selex:upphor_datum="2026-01-01">

### 9 §

En studerande som tidigare har fått omställningsstudiestöd enligt denna lag, studiestöd enligt studiestödslagen ([1973:349](https://selex.se/eli/sfs/1973/349)), studiestöd enligt studiestödslagen ([1999:1395](https://selex.se/eli/sfs/1999/1395)) eller studiestartsstöd enligt lagen ([2017:527](https://selex.se/eli/sfs/2017/527)) om studiestartsstöd kan bara beviljas omställningsstudiestöd om den studerande har

1. betalat fastställt årsbelopp och preliminär, slutlig eller kvarstående avgift som ska betalas före det kalenderår som det nya omställningsstudiestödet avser, och

2. betalat tillbaka så mycket av återkrävt omställningsstudiestöd, åter-krävt studiemedel, återkrävd studiehjälp eller återkrävt studiestartsstöd att högst ett kalenderhalvårs återkrävt stöd återstår att betala.

Trots första stycket får omställningsstudiestöd beviljas om det finns synnerliga skäl för det.

</section>
<section id="9" class="paragraf" selex:status="ikraft" selex:ikraft_datum="2026-01-01">

### 9 §

En studerande som tidigare har fått omställningsstudiestöd enligt denna lag, studiestöd enligt studiestödslagen ([1973:349](https://selex.se/eli/sfs/1973/349)) eller studiestöd enligt studiestödslagen ([1999:1395](https://selex.se/eli/sfs/1999/1395)) kan bara beviljas omställningsstudiestöd om den studerande har

1. betalat fastställt årsbelopp och preliminär, slutlig eller kvarstående avgift som ska betalas före det kalenderår som det nya omställningsstudiestödet avser, och

2. betalat tillbaka så mycket av återkrävt omställningsstudiestöd, återkrävt studiemedel eller återkrävd studiehjälp att högst ett kalenderhalvårs återkrävt stöd återstår att betala.

Trots första stycket får omställningsstudiestöd beviljas om det finns synnerliga skäl för det. Lag ([2025:1548](https://selex.se/eli/sfs/2025/1548)).

</section>

</section>
<section id="medborgarskap">

## Medborgarskap

<section id="10" class="paragraf">

### 10 §

Omställningsstudiestöd får lämnas till studerande som är svenska medborgare. Med svenska medborgare jämställs i denna lag sådana utländska medborgare som har rätt till studiestöd enligt [1 kap. 4-6 §§ studiestödslagen](https://selex.se/eli/sfs/1999/1395#kap1.4) ([1999:1395](https://selex.se/eli/sfs/1999/1395)) eller föreskrifter som har meddelats i anslutning till de bestämmelserna.

</section>
<section id="11" class="paragraf">

### 11 §

Omställningsstudiestöd får lämnas till studerande som inte är svenska medborgare, om de uppfyller de villkor för att beviljas studiemedel som anges i [3 kap. 4 § andra-fjärde styckena eller 4 a § studiestödslagen](https://selex.se/eli/sfs/1999/1395#kap3.4) ([1999:1395](https://selex.se/eli/sfs/1999/1395)) eller föreskrifter som har meddelats i anslutning till de bestämmelserna.

Begränsningar för studerande som är intagna i anstalt och andra som får sitt uppehälle bekostat av staten eller en kommun

</section>
<section id="12" class="paragraf">

### 12 §

Omställningsstudiestöd lämnas inte till studerande som är intagna i anstalt enligt fängelselagen ([2010:610](https://selex.se/eli/sfs/2010/610)).

Regeringen kan med stöd av [8 kap. 7 § regeringsformen](https://selex.se/eli/sfs/1974/152#kap8.7) meddela föreskrifter om förutsättningarna för att lämna omställningsstudiestöd till studerande vars uppehälle på annat sätt än som anges i första stycket helt eller till väsentlig del bekostas av staten eller en kommun.

</section>

</section>
<section id="utbildning-som-omställningsstu">

## Utbildning som omställningsstudiestödet får lämnas för

<section id="13" class="paragraf">

### 13 §

Omställningsstudiestöd får lämnas för utbildning vid en läroanstalt i Sverige och hos en annan utbildningsanordnare i landet.

Regeringen kan med stöd av [8 kap. 7 § regeringsformen](https://selex.se/eli/sfs/1974/152#kap8.7) meddela före-skrifter om undantag från att omställningsstudiestöd ska få lämnas för utbildning hos en annan utbildningsanordnare i landet.

</section>
<section id="14" class="paragraf">

### 14 §

Omställningsstudiestöd får lämnas för en utbildning som motsvarar minst en veckas och som mest 80 veckors studier på heltid.

Från och med det kalenderår då den studerande fyller 40 år får omställningsstudiestöd lämnas för en utbildning som är längre än 80 veckor på heltid eller motsvarande antal veckor på deltid.

</section>
<section id="15" class="paragraf">

### 15 §

Omställningsstudiestöd får lämnas för en utbildning som tillsammans med den studerandes tidigare utbildning, kunskaper och erfarenheter från arbetslivet kan antas stärka den studerandes framtida ställning på arbetsmarknaden med beaktande av arbetsmarknadens behov av den studerandes samlade kompetens.

Om utbildningen avser att ge kompetenser inom ett eller flera arbetsområden där den studerande inte redan arbetar eller har arbetat ska, vid bedömningen av arbetsmarknadens behov, hänsyn tas endast till behoven inom det eller de nya arbetsområdena. Om utbildningen avser att ge kompetenser inom flera nya arbetsområden ska det vara tillräckligt att arbetsmarknaden inom något av dessa arbetsområden har behov av den studerandes samlade kompetens.

Om det finns särskilda skäl får omställningsstudiestöd lämnas även utan beaktande av arbetsmarknadens behov. Lag ([2024:1087](https://selex.se/eli/sfs/2024/1087)).

</section>
<section id="15a" class="paragraf">

### 15 a §

Omställningsstudiestöd får inte lämnas för en utbildning som

1. enbart syftar till att möta kompetensbehoven hos en specifik arbetsgivare,

2. den studerandes arbetsgivare skäligen borde tillhandahålla för att den studerande ska klara av att utföra sina ordinarie arbetsuppgifter, eller

3. den studerande redan har genomgått och från vilken han eller hon redan har ett slutbetyg, examensbevis eller annat utbildningsbevis.

Till en studerande som har en examen på forskarnivå får omställningsstudiestöd lämnas för en utbildning som tillsammans med den studerandes forskarkompetens förser arbetsmarknaden med kompetens på ett arbetsområde där det finns ett behov av arbetskraft eller om det finns särskilda skäl.Lag ([2024:1087](https://selex.se/eli/sfs/2024/1087)).

</section>
<section id="15b" class="paragraf">

### 15 b §

Prövningen enligt 15 och [15 a §](#15a)§ ska göras första gången en studerande ansöker om omställningsstudiestöd för en och samma utbildning. Lag ([2024:1087](https://selex.se/eli/sfs/2024/1087)).

</section>

</section>
<section id="övriga-förutsättningar-för-oms">

## Övriga förutsättningar för omställningsstudiestöd

</section>
<section id="studiernas-omfattning">

## Studiernas omfattning

<section id="16" class="paragraf">

### 16 §

Omställningsstudiestöd får lämnas för varje vecka som den studerande bedriver studier på minst 20 procent av heltid.

Omställningsstudiestöd får bara lämnas för sådan del av studietiden som omfattas av den kursplan eller motsvarande som gäller för utbildningen.

</section>

</section>
<section id="omställningsstudiestödets-omfa">

## Omställningsstudiestödets omfattning

<section id="17" class="paragraf">

### 17 §

Omställningsstudiestödets storlek bestäms i förhållande till omfattningen av den studerandes studier och förvärvsarbete. Omställningsstudiestöd lämnas med

1. helt stöd vid studier på minst heltid,

2. 75 procent av helt stöd vid studier på minst 75 procent men mindre än 100 procent av heltid,

3. 60 procent av helt stöd vid studier på minst 60 procent men mindre än 75 procent av heltid,

4. 50 procent av helt stöd vid studier på minst 50 procent men mindre än 60 procent av heltid,

5. 40 procent av helt stöd vid studier på minst 40 procent men mindre än 50 procent av heltid, och

6. 20 procent av helt stöd vid studier på minst 20 procent men mindre än 40 procent av heltid.

En studerande som har ett förvärvsarbete under studietiden måste avstå från förvärvsarbetet under den tid och i den omfattning som omställningsstudiestöd ges. Till en sådan studerande får stöd därför lämnas i sådan omfattning att stödet enligt första stycket och omfattningen av förvärvsarbetet tillsammans uppgår till högst heltid.

Regeringen eller den myndighet som regeringen bestämmer kan med stöd av [8 kap. 7 § regeringsformen](https://selex.se/eli/sfs/1974/152#kap8.7) meddela ytterligare föreskrifter om beräkning av omställningsstudiestödets omfattning.

</section>
<section id="18" class="paragraf">

### 18 §

Vid extraordinära händelser i fredstid kan regeringen eller den myndighet som regeringen bestämmer med stöd av [8 kap. 7 § regeringsformen](https://selex.se/eli/sfs/1974/152#kap8.7) meddela föreskrifter om undantag från det som anges i [17 §](#17) första och andra styckena om hur omställningsstudiestödets storlek ska beräknas.

</section>

</section>
<section id="omställningsstudiestöd-med-prö">

## Omställningsstudiestöd med prövning av studieresultat

<section id="19" class="paragraf" selex:status="upphord" selex:upphor_datum="2026-01-01">

### 19 §

Omställningsstudiestöd får lämnas till en studerande som bedriver sina studier i normal takt.

Omställningsstudiestöd får lämnas även om den studerande inte har bedrivit sina studier i normal takt, om det är fråga om sådana studieresultat från perioder med omställningsstudiestöd, studiemedel enligt studiestödslagen ([1999:1395](https://selex.se/eli/sfs/1999/1395)) eller studiestartsstöd enligt lagen ([2017:527](https://selex.se/eli/sfs/2017/527)) om studiestartsstöd som är äldre än tio år eller det finns särskilda skäl för det.

Regeringen eller den myndighet som regeringen bestämmer kan med stöd av [8 kap. 7 § regeringsformen](https://selex.se/eli/sfs/1974/152#kap8.7) meddela föreskrifter om vad som ska anses vara studier i normal takt.

</section>
<section id="19" class="paragraf" selex:status="ikraft" selex:ikraft_datum="2026-01-01">

### 19 §

Omställningsstudiestöd får lämnas till en studerande som bedriver sina studier i normal takt.

Omställningsstudiestöd får lämnas även om den studerande inte har bedrivit sina studier i normal takt, om det är fråga om sådana studieresultat från perioder med omställningsstudiestöd eller studiemedel enligt studiestödslagen ([1999:1395](https://selex.se/eli/sfs/1999/1395)) som är äldre än tio år eller det finns särskilda skäl för det.

Regeringen eller den myndighet som regeringen bestämmer kan med stöd av [8 kap. 7 § regeringsformen](https://selex.se/eli/sfs/1974/152#kap8.7) meddela föreskrifter om vad som ska anses vara studier i normal takt. Lag ([2025:1548](https://selex.se/eli/sfs/2025/1548)).

</section>

</section>
<section id="omställningsstudiestöd-utan-pr">

## Omställningsstudiestöd utan prövning av studieresultat

<section id="20" class="paragraf" selex:status="upphord" selex:upphor_datum="2026-01-01">

### 20 §

Omställningsstudiestöd får lämnas utan prövning av tidigare studieresultat om sökanden inte tidigare har fått omställningsstudiestöd, studiemedel enligt studiestödslagen ([1999:1395](https://selex.se/eli/sfs/1999/1395)) eller studiestartsstöd enligt lagen ([2017:527](https://selex.se/eli/sfs/2017/527)) om studiestartsstöd.

I andra fall ska sökandens tidigare studieresultat prövas.

</section>
<section id="20" class="paragraf" selex:status="ikraft" selex:ikraft_datum="2026-01-01">

### 20 §

Omställningsstudiestöd får lämnas utan prövning av tidigare studieresultat om sökanden inte tidigare har fått omställningsstudiestöd eller studiemedel enligt studiestödslagen ([1999:1395](https://selex.se/eli/sfs/1999/1395)).

I andra fall ska sökandens tidigare studieresultat prövas. Lag ([2025:1548](https://selex.se/eli/sfs/2025/1548)).

</section>

</section>
<section id="tid-som-omställningsstudiestöd">

## Tid som omställningsstudiestöd lämnas för

<section id="21" class="paragraf">

### 21 §

Omställningsstudiestöd får lämnas under sammanlagt högst 44 veckor till den studerande som får helt stöd.

Till den studerande som får en del av helt stöd får omställningsstudiestöd lämnas under sammanlagt högst

1. 58 veckor vid 75 procent av helt stöd,

2. 73 veckor vid 60 procent av helt stöd,

3. 88 veckor vid 50 procent av helt stöd,

4. 110 veckor vid 40 procent av helt stöd, och

5. 220 veckor vid 20 procent av helt stöd.

Trots första och andra styckena får omställningsstudiebidrag från och med det kalenderår då den studerande fyller 62 år lämnas under sammanlagt högst tio veckor till den studerande som får helt stöd och motsvarande antal veckor till den studerande som får en del av helt stöd. Lag ([2022:864](https://selex.se/eli/sfs/2022/864)).

</section>
<section id="21a" class="paragraf">

### 21 a §

Omställningsstudiestöd får lämnas utöver den tid som anges i [21 §](#21) när det har gått minst 15 år efter att den studerande har fått de första 22 veckorna med helt stöd eller motsvarande antal veckor med en del av helt stöd. Omställningsstudiestöd får i dessa fall lämnas under ytterligare 22 veckor till den studerande som får helt stöd.

Till den studerande som får en del av helt stöd får omställningsstudiestöd lämnas under ytterligare

1. 29 veckor vid 75 procent av helt stöd,

2. 36 veckor vid 60 procent av helt stöd,

3. 44 veckor vid 50 procent av helt stöd,

4. 55 veckor vid 40 procent av helt stöd, och

5. 110 veckor vid 20 procent av helt stöd.

Trots första och andra styckena tillämpas den begränsning av veckor som framgår i [21 §](#21) tredje stycket. Lag ([2024:1087](https://selex.se/eli/sfs/2024/1087)).

</section>

</section>
<section id="beräkning-av-omställningsstudi">

## Beräkning av omställningsstudiestöd

</section>
<section id="inkomst-som-ska-ligga-till-gru">

## Inkomst som ska ligga till grund för beräkning av omställningsstudiestöd

<section id="22" class="paragraf">

### 22 §

Den årliga inkomst som har bestämts av Försäkringskassan på begäran av Centrala studiestödsnämnden ska ligga till grund för beräkning av omställningsstudiestöd enligt 24-[26 §](#26)§.

Försäkringskassan ska beräkna den årliga inkomsten genom att bestämma sjukpenninggrundande inkomst och årlig inkomst för en studerande på motsvarande sätt som sjukpenninggrundande inkomst enligt bestämmelserna i 25 och [26 kap. socialförsäkringsbalken](https://selex.se/eli/sfs/2010/110), med undantag för 25 kap. [5 §](#kap25.5) andra stycket samma balk.

För en studerande som saknar sjukpenninggrundande inkomst ska Försäkringskassan bestämma den årliga inkomsten baserad på inkomster från förvärvsarbete inom Europeiska ekonomiska samarbetsområdet (EES), med undantag för Sverige, i Förenade kungariket eller i Schweiz. Den årliga inkomsten ska då beräknas på motsvarande sätt som i andra stycket med undantag från kraven i [25 kap. 3 § första stycket och andra stycket 1 socialförsäkringsbalken](https://selex.se/eli/sfs/2010/110#kap25.3).

</section>
<section id="23" class="paragraf">

### 23 §

Den årliga inkomst som avses i [22 §](#22) ska bestämmas med utgångspunkt i förhållandena den dag ansökan om omställningsstudiestöd kom in till Centrala studiestödsnämnden, dock tidigast fem månader och senast dagen före studiestarten. För en studerande som efter ett studieuppehåll återkommer med en ny ansökan om omställningsstudiestöd ska nämnden begära att en ny årlig inkomst ska bestämmas i de fall uppehållet har varat minst fem månader.

Nämnden ska i den begäran som avses i [22 §](#22) första stycket ange den dag som Försäkringskassan ska utgå från vid bestämmande av årlig inkomst.

Regeringen eller den myndighet som regeringen bestämmer kan med stöd av [8 kap. 7 § regeringsformen](https://selex.se/eli/sfs/1974/152#kap8.7) meddela ytterligare föreskrifter om årlig inkomst i förhållande till studiestarten. Lag ([2024:1087](https://selex.se/eli/sfs/2024/1087)).

</section>

</section>
<section id="omställningsstudiebidragets-st">

## Omställningsstudiebidragets storlek

<section id="24" class="paragraf">

### 24 §

När helt stöd lämnas får omställningsstudiebidrag lämnas med ett belopp som för varje vecka då den studerande får stöd utgör den studerandes årliga inkomst, dock högst 4,5 inkomstbasbelopp, multiplicerad med 0,8 och delad med 52.

När del av helt stöd lämnas får omställningsstudiebidrag lämnas med ett belopp som för varje vecka då den studerande får stöd utgör den studerandes årliga inkomst, dock högst 4,5 inkomstbasbelopp, multiplicerad med 0,8, delad med 52 och

1. multiplicerad med 0,75 för den som får 75 procent av helt stöd,

2. multiplicerad med 0,60 för den som får 60 procent av helt stöd,

3. multiplicerad med 0,50 för den som får 50 procent av helt stöd,

4. multiplicerad med 0,40 för den som får 40 procent av helt stöd, och

5. multiplicerad med 0,20 för den som får 20 procent av helt stöd.

</section>
<section id="25" class="paragraf">

### 25 §

Omställningsstudiebidragets storlek får beräknas på annat sätt än vad som föreskrivs i [24 §](#24) om

1. den studerande begär det och får en del av helt stöd enligt [17 §](#17), och

2. den studerandes inkomst kommer från förvärvsarbete som uppgår till en lägre omfattning än heltid.

Den inkomst som då ska ligga till grund för beräkning av omställningsstudiestöd ska räknas om till inkomst motsvarande heltidsarbete. I övrigt beräknas stödet enligt [24 §](#24) med den begränsningen att omfattningen av omställningsstudiestödet inte får överstiga omfattningen av det förvärvsarbete som legat till grund för beslutet om årlig inkomst.

</section>

</section>
<section id="omställningsstudielånets-storl">

## Omställningsstudielånets storlek

<section id="26" class="paragraf">

### 26 §

När helt stöd lämnas får omställningsstudielån lämnas med ett belopp som för varje vecka då den studerande får stöd utgör 63 procent av skillnaden mellan den studerandes

1. omställningsstudiebidrag enligt 24 eller [25 §](#25) per vecka, och

2. inkomst delad med 52.

När del av helt stöd lämnas får omställningsstudielån lämnas med ett belopp som för varje vecka då den studerande får stöd utgör 63 procent av skillnaden mellan den studerandes

1. omställningsstudiebidrag enligt 24 eller [25 §](#25) per vecka, och

2. inkomst delad med 52 och

a) multiplicerad med 0,75 för den som får 75 procent av helt stöd,

b) multiplicerad med 0,60 för den som får 60 procent av helt stöd,

c) multiplicerad med 0,50 för den som får 50 procent av helt stöd,

d) multiplicerad med 0,40 för den som får 40 procent av helt stöd, och

e) multiplicerad med 0,20 för den som får 20 procent av helt stöd.

Omställningsstudielån enligt första och andra styckena lämnas bara om den studerandes inkomst delad med 52 är högre än summan av den studerandes omställningsstudiebidrag enligt 24 eller [25 §](#25) per vecka. Lag ([2024:1087](https://selex.se/eli/sfs/2024/1087)).

</section>
<section id="27" class="paragraf">

### 27 §

Trots [26 §](#26) får omställningsstudielån lämnas med högst de belopp som anges i andra och tredje styckena.

När helt stöd lämnas får omställningsstudielån högst lämnas med ett belopp som för varje vecka utgör 5,98 procent av prisbasbeloppet.

När del av helt stöd lämnas får omställningsstudielån högst lämnas med ett belopp som för varje vecka utgör

1. 4,49 procent av prisbasbeloppet för den som får 75 procent av helt stöd,

2. 3,59 procent av prisbasbeloppet för den som får 60 procent av helt stöd,

3. 3,00 procent av prisbasbeloppet för den som får 50 procent av helt stöd,

4. 2,39 procent av prisbasbeloppet för den som får 40 procent av helt stöd, och

5. 1,20 procent av prisbasbeloppet för den som får 20 procent av helt stöd.

</section>

</section>
<section id="omställningsstudiestöd-under-s">

## Omställningsstudiestöd under sjukdom och ledighet

<section id="28" class="paragraf">

### 28 §

Regeringen kan med stöd av [8 kap. 7 § regeringsformen](https://selex.se/eli/sfs/1974/152#kap8.7) meddela föreskrifter om att omställningsstudiestöd får lämnas för tid då den studerande är sjuk.

Regeringen eller den myndighet som regeringen bestämmer kan med stöd av [8 kap. 7 § regeringsformen](https://selex.se/eli/sfs/1974/152#kap8.7) meddela föreskrifter om att omställningsstudiestöd får lämnas vid ledighet

1. för tillfällig vård av barn,

2. för närståendevård,

3. i samband med att ett barn under 18 år har avlidit, eller

4. vid extraordinära händelser i fredstid.

Regeringen kan med stöd av [8 kap. 7 § regeringsformen](https://selex.se/eli/sfs/1974/152#kap8.7) meddela föreskrifter om att omställningsstudiestöd som lämnas vid sjukdom eller sådan ledighet som anges i andra stycket får ingå i det antal veckor som omställningsstudiestöd högst får lämnas för enligt 21 och [21 a §](#21a)§. Lag ([2024:1087](https://selex.se/eli/sfs/2024/1087)).

</section>

</section>
<section id="samordning-med-andra-förmåner">

## Samordning med andra förmåner

<section id="29" class="paragraf">

### 29 §

Omställningsstudiestöd får inte lämnas eller tas emot för den tid för vilken det lämnas

1. aktivitetsstöd, utvecklingsersättning eller etableringsersättning för att delta i ett arbetsmarknadspolitiskt program,

2. sjukersättning, aktivitetsersättning, rehabiliteringsersättning eller föräldrapenningsförmåner enligt socialförsäkringsbalken,

3. statsbidrag som administreras av Specialpedagogiska skolmyndigheten för

a) kortare studier om funktionsnedsättning,

b) kortare studier på grundskole- eller gymnasienivå som är särskilt anpassade för personer med funktionsnedsättning, och

c) studier inom kommunal vuxenutbildning som anpassad utbildning,

4. statsbidrag som administreras av Sametinget för kortare studier i alfabetisering i samiska, eller

5. utbildningsbidrag för kompletterande pedagogisk utbildning som leder till ämneslärarexamen för personer som har en examen på forskarnivå.

Omställningsstudiestöd får inte lämnas eller tas emot för

1. den tid då den studerande tjänstgör enligt lagen ([1994:1809](https://selex.se/eli/sfs/1994/1809)) om totalförsvarsplikt eller fullgör utbildning till reserv- eller yrkesofficer,

2. högskoleutbildning på forskarnivå om den studerande är eller har varit anställd som doktorand,

3. den tid då den studerande beviljats studiestöd eller motsvarande studiefinansiering från ett annat land, eller

4. studier som den studerande samtidigt uppbär lön för att bedriva.

Regeringen eller den myndighet som regeringen bestämmer kan med stöd av [8 kap. 7 § regeringsformen](https://selex.se/eli/sfs/1974/152#kap8.7) meddela

1. föreskrifter om undantag från första stycket, och

2. ytterligare föreskrifter om vilken utländsk studiefinansiering som omfattas av andra stycket 3. Lag ([2023:358](https://selex.se/eli/sfs/2023/358)).

</section>
<section id="30" class="paragraf" selex:status="upphord" selex:upphor_datum="2026-01-01">

### 30 §

Omställningsstudiestöd får inte lämnas eller tas emot för en vecka för vilken det samtidigt lämnas

1. studiemedel enligt [3 kap. studiestödslagen](https://selex.se/eli/sfs/1999/1395) ([1999:1395](https://selex.se/eli/sfs/1999/1395)), eller

2. studiestartsstöd enligt lagen ([2017:527](https://selex.se/eli/sfs/2017/527)) om studiestartsstöd.

Regeringen eller den myndighet som regeringen bestämmer kan med stöd av [8 kap. 7 § regeringsformen](https://selex.se/eli/sfs/1974/152#kap8.7) meddela föreskrifter om undantag från första stycket.

</section>
<section id="30" class="paragraf" selex:status="ikraft" selex:ikraft_datum="2026-01-01">

### 30 §

Omställningsstudiestöd får inte lämnas eller tas emot för en vecka för vilken det samtidigt lämnas studiemedel enligt [3 kap. studiestödslagen](https://selex.se/eli/sfs/1999/1395) ([1999:1395](https://selex.se/eli/sfs/1999/1395)).

Regeringen eller den myndighet som regeringen bestämmer kan med stöd av [8 kap. 7 § regeringsformen](https://selex.se/eli/sfs/1974/152#kap8.7) meddela föreskrifter om undantag från första stycket. Lag ([2025:1548](https://selex.se/eli/sfs/2025/1548)).

</section>

</section>
<section id="handläggning-av-ärenden">

## Handläggning av ärenden

</section>
<section id="ansökan">

## Ansökan

<section id="31" class="paragraf">

### 31 §

Omställningsstudiestöd beviljas efter ansökan. En studerande får begränsa sin ansökan till att avse endast omställningsstudiebidrag.

Regeringen eller den myndighet som regeringen bestämmer kan med stöd av [8 kap. 7 § regeringsformen](https://selex.se/eli/sfs/1974/152#kap8.7) meddela ytterligare föreskrifter om ansökan.

</section>

</section>
<section id="yttrande-från-omställningsorga">

## Yttrande från omställningsorganisationer

<section id="32" class="paragraf">

### 32 §

Om en studerande är anknuten till en omställningsorganisation ska Centrala studiestödsnämnden ge den organisationen tillfälle att yttra sig angående om och hur förutsättningarna för omställningsstudiestöd i [15 §](#15) och [15 a §](#15a) första stycket 1 och 2 är uppfyllda. Omställningsorganisationen behöver dock inte ges tillfälle att yttra sig om

1. den redan har lämnat ett yttrande,

2. den har meddelat nämnden att den har avstått från att yttra sig,

3. ansökan avser omställningsstudiestöd före det kalenderår den studerande fyller 27 år eller efter det kalenderår han eller hon fyller 62 år, eller

4. ansökan avser omställningsstudiestöd för samma utbildning som den studerande redan har fått omställningsstudiestöd för. Lag ([2024:1087](https://selex.se/eli/sfs/2024/1087)).

</section>
<section id="32" class="paragraf">

### 32 §

Om en studerande är anknuten till en omställningsorganisation ska Centrala studiestödsnämnden ge den organisationen tillfälle att yttra sig angående om och hur förutsättningarna för omställningsstudiestöd i [15 §](#15) och [15 a §](#15a) första stycket 1 och 2 är uppfyllda. Omställningsorganisationen behöver dock inte ges tillfälle att yttra sig om

1. den redan har lämnat ett yttrande,

2. den har meddelat nämnden att den har avstått från att yttra sig,

3. ansökan avser omställningsstudiestöd före det kalenderår den studerande fyller 27 år eller efter det kalenderår han eller hon fyller 63 år, eller

4. ansökan avser omställningsstudiestöd för samma utbildning som den studerande redan har fått omställningsstudiestöd för. Lag ([2024:1088](https://selex.se/eli/sfs/2024/1088)).

</section>

</section>
<section id="beslut">

## Beslut

<section id="33" class="paragraf">

### 33 §

Vid prövning av en ansökan om omställningsstudiestöd ska Centrala studiestödsnämnden lägga särskild vikt vid ett sådant yttrande som avses i [32 §](#32).

När beslut får verkställas

</section>
<section id="34" class="paragraf">

### 34 §

Centrala studiestödsnämndens beslut ska gälla omedelbart, om inte nämnden bestämmer något annat.

</section>

</section>
<section id="utbetalning-av-omställningsstu">

## Utbetalning av omställningsstudiestöd

<section id="35" class="paragraf">

### 35 §

Centrala studiestödsnämnden får betala ut omställningsstudiestöd endast om det är styrkt att den studerande bedriver de studier som stödet har beviljats för.

Omställningsstudiestödet är förverkat om den studerande inte inom en månad från starten av den tidsperiod som stödet avser har styrkt att han eller hon bedriver studier. Styrks detta senare får stödet ändå betalas ut, om det finns särskilda skäl.

Om den studerande avlider innan omställningsstudiestödet har betalats ut, är det stöd som avser tiden efter den studerandes bortgång förverkat.

</section>

</section>
<section id="återbetalning-av-omställningss">

## Återbetalning av omställningsstudielån

<section id="36" class="paragraf">

### 36 §

Den som har fått omställningsstudielån ska betala tillbaka lånet enligt [4 kap. studiestödslagen](https://selex.se/eli/sfs/1999/1395) ([1999:1395](https://selex.se/eli/sfs/1999/1395)) och föreskrifter som har meddelats i anslutning till de bestämmelserna. Bestämmelserna i [6 kap. 4 § studiestödslagen](https://selex.se/eli/sfs/1999/1395#kap6.4) om avgifter för administrativa kostnader vid återbetalning av studielån och 6 kap. [7 §](#kap6.7) andra stycket samma lag om uppgiftsskyldighet samt de föreskrifter som har meddelats i anslutning till dessa bestämmelser tillämpas också i ärenden om återbetalning av omställningsstudielån.

</section>

</section>
<section id="uppgiftsskyldighet">

## Uppgiftsskyldighet

</section>
<section id="uppgiftsskyldighet-för-omställ">

## Uppgiftsskyldighet för omställningsorganisationer

<section id="37" class="paragraf">

### 37 §

Regeringen eller den myndighet som regeringen bestämmer får meddela föreskrifter om en skyldighet för omställningsorganisationer att till Centrala studiestödsnämnden lämna de uppgifter som är av betydelse för tillämpningen av denna lag och föreskrifter som har meddelats i anslutning till lagen.

Regeringen får meddela föreskrifter om en skyldighet för omställningsorganisationer att till Överklagandenämnden för studiestöd lämna de uppgifter som är av betydelse för tillämpningen av denna lag och föreskrifter som har meddelats i anslutning till lagen.

</section>

</section>
<section id="uppgiftsskyldighet-för-läroans">

## Uppgiftsskyldighet för läroanstalter och andra utbildningsanordnare

<section id="38" class="paragraf">

### 38 §

Regeringen eller den myndighet som regeringen bestämmer får meddela föreskrifter om en skyldighet för en läroanstalt och annan utbildningssanordnare att till Centrala studiestödsnämnden lämna de uppgifter som är av betydelse för tillämpningen av denna lag och föreskrifter som har meddelats i anslutning till lagen.

Regeringen får meddela föreskrifter om en skyldighet för en läroanstalt och annan utbildningsanordnare att till Överklagandenämnden för studiestöd lämna de uppgifter som är av betydelse för tillämpningen av denna lag och föreskrifter som har meddelats i anslutning till lagen.

</section>

</section>
<section id="uppgiftsskyldighet-för-den-stu">

## Uppgiftsskyldighet för den studerande

<section id="39" class="paragraf">

### 39 §

En studerande som har beviljats omställningsstudiestöd ska till Centrala studiestödsnämnden anmäla en sådan ändring av sina förhållanden som har betydelse för att få omställningsstudiestöd eller för stödets storlek.

Regeringen eller den myndighet som regeringen bestämmer kan med stöd av [8 kap. 7 § regeringsformen](https://selex.se/eli/sfs/1974/152#kap8.7) meddela ytterligare föreskrifter om en studerandes skyldighet att till Centrala studiestödsnämnden lämna de uppgifter som är av betydelse för tillämpningen av denna lag och föreskrifter som har meddelats i anslutning till lagen.

</section>

</section>
<section id="återkrav-ränta-och-avgifter">

## Återkrav, ränta och avgifter

När omställningsstudiestöd ska krävas tillbaka

<section id="40" class="paragraf">

### 40 §

Om en studerande har fått omställningsstudiestöd felaktigt eller med för högt belopp på grund av att han eller hon har förvärvsarbetat i en större omfattning än den som lagts till grund för beräkningen av stödet, ska det som betalats ut för mycket krävas tillbaka.

Om någon i annat fall än som avses i första stycket genom oriktiga uppgifter eller genom att inte fullgöra sin uppgifts- och anmälningsskyldighet eller på något annat sätt har orsakat att omställningsstudiestöd lämnats felaktigt eller med för högt belopp, ska det som betalats ut för mycket krävas tillbaka. Detsamma gäller om någon på annat sätt fått stöd felaktigt eller med för högt belopp och insett eller borde ha insett detta.

Om det finns synnerliga skäl, får ett krav på återbetalning enligt första eller andra stycket helt eller delvis avstås.

Regeringen eller den myndighet som regeringen bestämmer kan med stöd av [8 kap. 7 § regeringsformen](https://selex.se/eli/sfs/1974/152#kap8.7) meddela föreskrifter om undantag från det som anges i första stycket om att omställningsstudiestöd ska krävas tillbaka.

</section>
<section id="41" class="paragraf">

### 41 §

Om en studerande avbryter sina studier ska [40 §](#40) andra och tredje styckena tillämpas för omställningsstudiestöd som har betalats ut för tiden efter avbrottet. Beror avbrottet på sjukdom ska stödet inte krävas tillbaka, om den studerande har fått stödet enligt föreskrifter som har meddelats med stöd av [28 §](#28). Detsamma gäller vid sådan ledighet som avses i den paragrafen.

</section>

</section>
<section id="avgifter-för-administrativa-ko">

## Avgifter för administrativa kostnader

<section id="42" class="paragraf">

### 42 §

Regeringen får meddela föreskrifter om att Centrala studiestödsnämnden får ta ut avgifter för sina administrativa kostnader i samband med att omställningsstudielån beviljas och i samband med återkrav av omställningsstudiestöd.

</section>

</section>
<section id="ränta">

## Ränta

<section id="43" class="paragraf">

### 43 §

På omställningsstudiestöd som krävs tillbaka tas ränta ut från den dag då omställningsstudiestödet tagits emot efter en räntesats som vid varje tidpunkt överstiger statens utlåningsränta med två procentenheter.

Om det finns särskilda skäl, kan den återbetalningsskyldige helt eller delvis befrias från sin skyldighet att betala ränta.

</section>

</section>
<section id="avskrivning-av-återkrav">

## Avskrivning av återkrav

<section id="44" class="paragraf">

### 44 §

En fordran som har uppkommit på grund av att omställningsstudiestöd har krävts tillbaka ska bevakas fram till utgången av det år då den återbetalningsskyldige fyller 71 år. Därefter ska fordran skrivas av. Fordran ska också skrivas av om den återbetalningsskyldige avlider.

Om indrivningen av en sådan fordran som avses i första stycket skulle leda till mer arbete eller högre kostnad än som är skäligt och indrivning inte är nödvändig från allmän synpunkt, får indrivningsåtgärder avstås.

</section>

</section>
<section id="uppgiftsskyldighet">

## Uppgiftsskyldighet

<section id="45" class="paragraf">

### 45 §

Den som är återbetalningsskyldig för återkrav och som inte har sin aktuella adress registrerad i folkbokföringsdatabasen enligt lagen ([2001:182](https://selex.se/eli/sfs/2001/182)) om behandling av personuppgifter i Skatteverkets folkbokföringsverksamhet ska lämna uppgift om adressen till Centrala studiestödsnämnden.

</section>

</section>
<section id="överklagande">

## Överklagande

<section id="46" class="paragraf">

### 46 §

Centrala studiestödsnämndens beslut i ärenden om återbetalning av omställningsstudielån som rör en person som är bosatt i Sverige överklagas till den förvaltningsrätt inom vars domkrets personen hade sin hemortskommun när beslutet fattades. Beslut i övriga fall överklagas till den förvaltningsrätt inom vars domkrets det första beslutet i ärendet fattades.

Med hemortskommun avses den kommun där den fysiska personen var folkbokförd den 1 november året före det år då beslutet fattades. För den som var bosatt eller stadigvarande vistades här i landet under någon del av det år då beslut fattades, men som inte var folkbokförd här den 1 november föregående år, avses med hemortskommun den kommun där den fysiska personen först var bosatt eller stadigvarande vistades.

Prövningstillstånd krävs vid överklagande till kammarrätten.

</section>
<section id="47" class="paragraf">

### 47 §

Centrala studiestödsnämndens beslut i andra ärenden om omställningsstudiestöd än sådana som avses i [46 §](#46) överklagas till Överklagandenämnden för studiestöd.

Överklagandenämndens beslut med anledning av ett överklagande dit får inte överklagas.

</section>
<section id="48" class="paragraf">

### 48 §

Vid ändring, omprövning och överklagande av Försäkringskassans beslut i ärenden om bestämmande av sjukpenninggrundade inkomst och årlig inkomst enligt 22 och [23 §](#23)§ tillämpas [113 kap. 2 § socialförsäkringsbalken](https://selex.se/eli/sfs/2010/110#kap113.2).

</section>

</section>
<section id="överlåtelseförbud">

## Överlåtelseförbud

<section id="49" class="paragraf">

### 49 §

En fordran på omställningsstudiestöd kan inte överlåtas.

</section>

</section>
<section id="vissa-bestämmelser-om-studieme">

## Vissa bestämmelser om studiemedel som ska tillämpas för omställningsstudiestöd

<section id="50" class="paragraf">

### 50 §

Följande bestämmelser om studiestöd i studiestödslagen ([1999:1395](https://selex.se/eli/sfs/1999/1395)) och föreskrifter som har meddelats i anslutning till de bestämmelserna tillämpas också när det gäller omställningsstudiestöd:

- 6 kap. [1 §](#kap6.1) om tillämpningen av lagen ([1969:93](https://selex.se/eli/sfs/1969/93)) om begränsning av samhällsstöd vid arbetskonflikt,

- 6 kap. [2 §](#kap6.2) om återbetalning av inte utnyttjat studiestöd,

- 6 kap. [3 a §](#kap6.3a) om att Centrala studiestödsnämnden under vissa förutsättningar får besluta att studiestödet ska hållas inne eller lämnas med lägre belopp till dess ett slutligt beslut om rätt till studiestöd har fattats,

- 6 kap. [5 §](#kap6.5) om avrundning av belopp, och

- 6 kap. [12 §](#kap6.12) om preskription av fordran som avser återbetalning av lån eller återkrav av studiestöd.


</section>

</section>
<section id="övergångsbestämmelser">

## Övergångsbestämmelser

[2022:856](https://selex.se/eli/sfs/2022/856)

1. Denna lag träder i kraft den 30 juni 2022.

2. Lagen tillämpas första gången i fråga om studier som bedrivs efter den 31 december 2022. Lag ([2024:1087](https://selex.se/eli/sfs/2024/1087)).

[2022:864](https://selex.se/eli/sfs/2022/864)

1. Denna lag träder i kraft den 1 oktober 2025.

2. Lagen tillämpas första gången i fråga om omställningsstudiestöd som lämnas för tid från och med den 1 januari 2026.

3. Äldre bestämmelser gäller fortfarande för omställningsstudiestöd som lämnas för tid före den 1 januari 2026. Lag ([2024:1088](https://selex.se/eli/sfs/2024/1088)).

[2023:358](https://selex.se/eli/sfs/2023/358)

1. Denna lag träder i kraft den 2 juli 2023.

2. Äldre bestämmelser gäller fortfarande för tid före ikraftträdandet.

[2024:1087](https://selex.se/eli/sfs/2024/1087)

1. Denna lag träder i kraft den 1 januari 2025.

2. Bestämmelserna i 6, 15, 23, 26 och [32 §](#32)§ och punkt 2 i ikraftträdande- och övergångsbestämmelserna i den nya lydelsen och de nya bestämmelserna i 15 a och [15 b §](#15b)§ tillämpas första gången i fråga om ansökningar om omställningsstudiestöd som avser studier som påbörjas den 1 juli 2025 eller senare.

3. För ansökningar om omställningsstudiestöd som avser studier som påbörjas före den 1 juli 2025 gäller 6, 15, 23, 26 och [32 §](#32)§ och punkt 2 i ikraftträdande- och övergångsbestämmelserna i den äldre lydelsen.

[2025:1548](https://selex.se/eli/sfs/2025/1548)

1. Denna lag träder i kraft den 1 januari 2026.

2. Äldre bestämmelser gäller fortfarande för förhållanden som hänför sig till tid före ikraftträdandet.

</section>

</article>