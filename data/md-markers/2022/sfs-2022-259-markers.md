---
beteckning: "2022:259"
rubrik: Förordning om statsbidrag till kommuner för att främja romsk inkludering
departement: Kulturdepartementet
utfardad_datum: 2022-04-07
ikraft_datum: 2022-05-10
publicerad_datum: 2025-12-08
utgar_datum: 2027-01-01
pdf_url: https://svenskforfattningssamling.se/sites/default/files/sfs/2022-04/SFS2022-259.pdf
andringsforfattningar:
  - beteckning: "2023:697"
    rubrik: "Förordning om dels fortsatt giltighet av förordningen om statsbidrag till kommuner för att främja romsk inkludering, dels ändring i samma förordning"
    ikraft_datum: 2023-12-31
    anteckningar: "forts. giltighet; ändr. p 3 ikrafttr.- och övergångsbest. till 2022:259"
  - beteckning: "2024:1001"
    rubrik: "Förordning om dels fortsatt giltighet av förordningen om statsbidrag till kommuner för att främja romsk inkludering, dels ändring i samma förordning"
    ikraft_datum: 2025-01-01
    anteckningar: "nuvarande 7 § betecknas 7 a §; ändr. 3 §, p 3 ikrafttr.- och övergångsbest.; ny 7 §"
  - beteckning: "2025:1451"
    rubrik: Förordning om ändring i förordningen om statsbidrag till kommuner för att främja romsk inkludering
    ikraft_datum: 2026-01-01
    anteckningar: "ändr. 4, 5, 6, 7 a, 8, 9, 10, 11, 12, 13, 14, 15 §§; nya 8 a, 11 a §§, rubr. närmast före 8 a, 11 a §§"
---
<article selex:utfardad_datum="2022-04-07" selex:ikraft_datum="2022-05-10" selex:upphor_datum="2027-01-01">

# Förordning om statsbidrag till kommuner för att främja romsk inkludering

<section id="inledande-bestämmelser">

## Inledande bestämmelser

<section id="1" class="paragraf">

### 1 §

I denna förordning finns bestämmelser om statsbidrag till kommuner för att genomföra insatser för att främja romsk inkludering.

Bidrag lämnas i den mån det finns tillgång på medel.

Förordningen är meddelad med stöd av [8 kap. 7 § regeringsformen](https://selex.se/eli/sfs/1974/152#kap8.7).

</section>

</section>
<section id="ändamålet-med-bidraget">

## Ändamålet med bidraget

<section id="2" class="paragraf">

### 2 §

Ändamålet med bidraget är att förbättra romers inkludering i samhället. Bidraget syftar även till att ge kommunerna bättre förutsättningar att arbeta med att främja romsk inkludering, för att göra det möjligt för romer att delta på lika villkor som andra i samhället.

</section>

</section>
<section id="förutsättningar-för-bidrag">

## Förutsättningar för bidrag

<section id="3" class="paragraf">

### 3 §

Bidrag får lämnas till kommuner för insatser som bidrar till att främja romsk inkludering i samhället inom områdena utbildning, arbete, bostad, hälsa, jämställdhet, social omsorg och trygghet, kultur och språk samt civilsamhällets organisering. Förordning ([2024:1001](https://selex.se/eli/sfs/2024/1001)).

</section>
<section id="4" class="paragraf" selex:status="upphord" selex:upphor_datum="2026-01-01">

### 4 §

Bidrag får inte lämnas för utförande av sådana uppgifter som kommuner enligt lag eller förordning är skyldiga att genomföra.

</section>
<section id="4" class="paragraf" selex:status="ikraft" selex:ikraft_datum="2026-01-01">

### 4 §

Bidrag får inte lämnas för utförande av sådana uppgifter som kommuner enligt lag eller förordning är skyldiga att genomföra.

Bidrag får inte heller lämnas för kostnader som något statligt bidrag redan har lämnats för. Förordning ([2025:1451](https://selex.se/eli/sfs/2025/1451)).

</section>

</section>
<section id="ärendenas-handläggning">

## Ärendenas handläggning

<section id="5" class="paragraf" selex:status="upphord" selex:upphor_datum="2026-01-01">

### 5 §

Länsstyrelsen i Stockholms län prövar frågor om bidrag enligt denna förordning.

</section>
<section id="5" class="paragraf" selex:status="ikraft" selex:ikraft_datum="2026-01-01">

### 5 §

Myndigheten för ungdoms- och civilsamhällesfrågor prövar frågor om bidrag enligt denna förordning. Förordning ([2025:1451](https://selex.se/eli/sfs/2025/1451)).

</section>
<section id="6" class="paragraf" selex:status="upphord" selex:upphor_datum="2026-01-01">

### 6 §

En ansökan om bidrag ska vara skriftlig och ges in till Länsstyrelsen i Stockholms län senast vid den tidpunkt som länsstyrelsen bestämmer.

Kommunen ska lämna de handlingar och uppgifter som länsstyrelsen behöver för att kunna pröva ansökan.

</section>
<section id="6" class="paragraf" selex:status="ikraft" selex:ikraft_datum="2026-01-01">

### 6 §

En ansökan om bidrag ska vara skriftlig och ges in till Myndigheten för ungdoms- och civilsamhällesfrågor senast vid den tidpunkt som myndigheten bestämmer.

Kommunen ska lämna de handlingar och uppgifter som Myndigheten för ungdoms- och civilsamhällesfrågor behöver för att kunna pröva ansökan. Förordning ([2025:1451](https://selex.se/eli/sfs/2025/1451)).

</section>

</section>
<section id="fördelningen-av-bidrag">

## Fördelningen av bidrag

<section id="7" class="paragraf" selex:status="upphord" selex:upphor_datum="2026-01-01">

### 7 §

Vid fördelningen av bidrag ska insatser inom områdena utbildning, arbete och jämställdhet prioriteras. Förordning ([2024:1001](https://selex.se/eli/sfs/2024/1001)).

7 a Vid fördelningen av bidrag ska Länsstyrelsen i Stockholms län ta hänsyn till vilka insatser som bedöms ha bäst förutsättningar att uppfylla det ändamål som anges i [2 §](#2). Förordning ([2024:1001](https://selex.se/eli/sfs/2024/1001)).

Vid fördelningen av bidrag ska länsstyrelsen även ta hänsyn till

1. insatsens förutsättningar att ge upphov till långsiktiga effekter,

2. att bidraget tilldelas kommuner i olika delar av landet samt kommuner av olika storlek,

3. insatsens förankring bland romer, och

4. insatser som involverar romska kvinnor och barn.

</section>
<section id="7a" class="paragraf" selex:status="ikraft" selex:ikraft_datum="2026-01-01">

### 7 a §

Vid fördelningen av bidrag ska Myndigheten för ungdoms- och civilsamhällesfrågor ta hänsyn till vilka insatser som bedöms ha bäst förutsättningar att uppfylla det ändamål som anges i [2 §](#2).

Vid fördelningen av bidrag ska Myndigheten för ungdoms- och civilsamhällesfrågor även ta hänsyn till

1. insatsens förutsättningar att ge upphov till långsiktiga effekter,

2. att bidraget tilldelas kommuner i olika delar av landet samt kommuner av olika storlek,

3. insatsens förankring bland romer, och

4. insatser som involverar romska kvinnor och barn. Förordning ([2025:1451](https://selex.se/eli/sfs/2025/1451)).

</section>

</section>
<section id="beslut">

## Beslut

<section id="8" class="paragraf" selex:status="upphord" selex:upphor_datum="2026-01-01">

### 8 §

I ett beslut om bidrag ska det anges vilken insats som bidraget beviljas för. I beslutet ska även sista dag för redovisning enligt [9 §](#9) anges.

</section>
<section id="8" class="paragraf" selex:status="ikraft" selex:ikraft_datum="2026-01-01">

### 8 §

I ett beslut om bidrag ska det anges vilken insats som bidraget beviljas för. I beslutet ska även sista dag för redovisning enligt [9 §](#9) anges.

Ett beslut om bidrag får förenas med villkor. Villkoren ska framgå av beslutet. Förordning ([2025:1451](https://selex.se/eli/sfs/2025/1451)).

</section>

</section>
<section id="anmälningsskyldighet" selex:status="ikraft" selex:ikraft_datum="2026-01-01">

## Anmälningsskyldighet

<section id="8a" class="paragraf" selex:status="ikraft" selex:ikraft_datum="2026-01-01">

### 8 a §

Den som ansöker om eller har beviljats bidrag enligt denna förordning ska snarast möjligt till Myndigheten för ungdoms- och civilsamhällesfrågor anmäla sådana ändrade förhållanden som kan påverka rätten till eller storleken på bidraget. Förordning ([2025:1451](https://selex.se/eli/sfs/2025/1451)).

</section>

</section>
<section id="redovisning">

## Redovisning

<section id="9" class="paragraf" selex:status="upphord" selex:upphor_datum="2026-01-01">

### 9 §

En kommun som har tagit emot bidrag enligt denna förordning ska vid den tidpunkt som anges i beslutet lämna in en redovisning till Länsstyrelsen i Stockholms län av hur de mottagna medlen har använts. Kommunen ska samtidigt redovisa vilket resultat som har uppnåtts i förhållande till det ändamål som bidraget har beviljats för.

</section>
<section id="9" class="paragraf" selex:status="ikraft" selex:ikraft_datum="2026-01-01">

### 9 §

En kommun som har tagit emot bidrag enligt denna förordning ska vid den tidpunkt som anges i beslutet till Myndigheten för ungdoms- och civilsamhällesfrågor lämna in en ekonomisk redovisning av det mottagna bidraget samt en redogörelse för vad bidraget har använts till. Kommunen ska samtidigt redovisa vilket resultat som har uppnåtts i förhållande till det ändamål som bidraget har beviljats för. Förordning ([2025:1451](https://selex.se/eli/sfs/2025/1451)).

</section>
<section id="10" class="paragraf" selex:status="upphord" selex:upphor_datum="2026-01-01">

### 10 §

En kommun är skyldig att på begäran lämna de ytterligare uppgifter som Länsstyrelsen i Stockholms län behöver för att granska redovisningen.

</section>
<section id="10" class="paragraf" selex:status="ikraft" selex:ikraft_datum="2026-01-01">

### 10 §

En kommun är skyldig att på begäran lämna de ytterligare uppgifter och handlingar som Myndigheten för ungdoms- och civilsamhällesfrågor behöver för att granska redovisningen. Förordning ([2025:1451](https://selex.se/eli/sfs/2025/1451)).

</section>
<section id="11" class="paragraf" selex:status="upphord" selex:upphor_datum="2026-01-01">

### 11 §

Länsstyrelsen i Stockholms län ska i samband med att den lämnar in sin årsredovisning till regeringen även lämna en redogörelse för vad bidragen har använts till och, om möjligt, en bedömning av bidragets resultat i förhållande till ändamålet med bidraget.

</section>
<section id="11" class="paragraf" selex:status="ikraft" selex:ikraft_datum="2026-01-01">

### 11 §

Myndigheten för ungdoms- och civilsamhällesfrågor ska senast den 31 mars varje år till regeringen lämna en redogörelse för vad bidragen har använts till och, om möjligt, en bedömning av bidragets resultat i förhållande till ändamålet med bidraget. Förordning ([2025:1451](https://selex.se/eli/sfs/2025/1451)).

</section>

</section>
<section id="hinder-mot-utbetalning" selex:status="ikraft" selex:ikraft_datum="2026-01-01">

## Hinder mot utbetalning

<section id="11a" class="paragraf" selex:status="ikraft" selex:ikraft_datum="2026-01-01">

### 11 a §

Myndigheten för ungdoms- och civilsamhällesfrågor ska besluta om att ett beviljat bidrag helt eller delvis inte ska betalas ut om mottagaren av bidraget inte längre uppfyller villkoren för det eller om det finns grund för återbetalning enligt [12 §](#12). Ett sådant beslut gäller omedelbart. Förordning ([2025:1451](https://selex.se/eli/sfs/2025/1451).

</section>

</section>
<section id="återbetalning-och-återkrav">

## Återbetalning och återkrav

<section id="12" class="paragraf" selex:status="upphord" selex:upphor_datum="2026-01-01">

### 12 §

En kommun som har tagit emot bidrag enligt denna förordning är återbetalningsskyldig om

1. bidraget har lämnats felaktigt eller med för högt belopp,

2. bidraget helt eller delvis inte har utnyttjats eller inte har använts för det ändamål som det har beviljats för, eller

3. en redovisning enligt [9 §](#9) inte har lämnats.

</section>
<section id="12" class="paragraf" selex:status="ikraft" selex:ikraft_datum="2026-01-01">

### 12 §

En kommun som har tagit emot bidrag enligt denna förordning är återbetalningsskyldig om

1. kommunen genom att lämna oriktiga uppgifter eller på annat sätt har förorsakat att bidraget har lämnats felaktigt eller med för högt belopp,

2. bidraget av något annat skäl än vad som sägs i 1 har lämnats felaktigt eller med för högt belopp och mottagaren borde ha insett detta,

3. bidraget inte har utnyttjats eller använts för det ändamål som det har beviljats för,

4. kommunen inte har lämnat en sådan redovisning enligt [9 §](#9) eller sådana uppgifter och handlingar som avses i [10 §](#10), eller

5. villkor i beslutet inte har följts. Förordning ([2025:1451](https://selex.se/eli/sfs/2025/1451)).

</section>
<section id="13" class="paragraf" selex:status="upphord" selex:upphor_datum="2026-01-01">

### 13 §

Länsstyrelsen i Stockholms län ska besluta att helt eller delvis kräva tillbaka bidraget om bidragsmottagaren är återbetalningsskyldig enligt [12 §](#12). Länsstyrelsen får helt eller delvis avstå från att kräva tillbaka bidraget, om det finns särskilda skäl för det.

</section>
<section id="13" class="paragraf" selex:status="ikraft" selex:ikraft_datum="2026-01-01">

### 13 §

Myndigheten för ungdoms- och civilsamhällesfrågor ska besluta att helt eller delvis kräva tillbaka bidraget om bidragsmottagaren är återbetalningsskyldig enligt [12 §](#12). Myndigheten får helt eller delvis avstå från att kräva tillbaka bidraget, om det finns särskilda skäl för det. Förordning ([2025:1451](https://selex.se/eli/sfs/2025/1451)).

</section>

</section>
<section id="bemyndigande">

## Bemyndigande

<section id="14" class="paragraf" selex:status="upphord" selex:upphor_datum="2026-01-01">

### 14 §

Länsstyrelsen i Stockholms län får meddela föreskrifter om verkställigheten av denna förordning.

</section>
<section id="14" class="paragraf" selex:status="ikraft" selex:ikraft_datum="2026-01-01">

### 14 §

Myndigheten för ungdoms- och civilsamhällesfrågor får meddela föreskrifter om verkställigheten av denna förordning. Förordning ([2025:1451](https://selex.se/eli/sfs/2025/1451)).

</section>

</section>
<section id="överklagande">

## Överklagande

<section id="15" class="paragraf" selex:status="upphord" selex:upphor_datum="2026-01-01">

### 15 §

Beslut enligt denna förordning får inte överklagas.

</section>
<section id="15" class="paragraf" selex:status="ikraft" selex:ikraft_datum="2026-01-01">

### 15 §

I [40 §](#40) förvaltningslagen ([2017:900](https://selex.se/eli/sfs/2017/900)) finns bestämmelser om överklagande till allmän förvaltningsdomstol. Andra beslut än beslut om hinder mot utbetalning enligt [11 a §](#11a) och beslut om återkrav enligt [13 §](#13) får dock inte överklagas. Förordning ([2025:1451](https://selex.se/eli/sfs/2025/1451)).


</section>

</section>
<section id="övergångsbestämmelser" selex:status="upphavd" selex:upphavd="true">

## Övergångsbestämmelser

[2022:259](https://selex.se/eli/sfs/2022/259)

1. Denna förordning träder i kraft den 10 maj 2022.

2. Förordningen upphör att gälla vid utgången av 2023.

3. Den upphävda förordningen gäller dock fortfarande för bidrag där ansökan inkommit till Länsstyrelsen i Stockholms län före utgången av 2026. Förordning ([2024:1001](https://selex.se/eli/sfs/2024/1001)).

[2024:1001](https://selex.se/eli/sfs/2024/1001)

1. Denna förordning träder i kraft den 1 januari 2025.

2. Äldre föreskrifter gäller fortfarande för ansökningar som inkommit före den 1 januari 2025.

[2025:1451](https://selex.se/eli/sfs/2025/1451)

1. Denna förordning träder i kraft den 1 januari 2026.

2. Myndigheten för ungdoms- och civilsamhällesfrågor ska efter ikraftträdandet handlägga ärenden om statsbidrag enligt denna förordning som har inletts hos Länsstyrelsen i Stockholms län. Länsstyrelsen i Stockholms län ska överlämna handlingarna till Myndigheten för ungdoms- och civilsamhällesfrågor.

3. Äldre bestämmelser gäller fortfarande för bidrag som beviljats före ikraftträdandet. Kommunernas redovisningar av dessa bidrag ska lämnas till Myndigheten för ungdoms- och civilsamhällesfrågor.

</section>

</article>