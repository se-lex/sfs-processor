---
beteckning: "2006:637"
rubrik: Förordning om kommuners och regioners åtgärder inför och vid extraordinära händelser i fredstid och höjd beredskap
departement: Försvarsdepartementet
utfardad_datum: 2006-06-01
ikraft_datum: 2006-06-30
publicerad_datum: 2026-01-02
pdf_url: https://rkrattsdb.gov.se/SFSdoc/06/060637.pdf
andringsforfattningar:
  - beteckning: "2008:1004"
    rubrik: Förordning om ändring i förordningen om kommuners och landstings åtgärder inför och vid extraordinära händelser i fredstid och höjd beredskap
    ikraft_datum: 2009-01-01
    anteckningar: "ändr. 3, 7, 10, 11 §§; ny 12 §, rubr. närmast före 12 §"
  - beteckning: "2019:1053"
    rubrik: Förordning om ändring i förordningen om kommuners och landstings åtgärder inför och vid extraordinära händelser i fredstid och höjd beredskap
    ikraft_datum: 2020-01-01
    anteckningar: "ändr. författningsrubr., 1, 2, 3, 4, 7, 8, 9, 10, 11, 12 §§, rubr. närmast före 9 §"
  - beteckning: "2025:1117"
    rubrik: Förordning om ändring i förordningen om kommuners och regioners åtgärder inför och vid extraordinära händelser i fredstid och höjd beredskap
    ikraft_datum: 2026-01-01
    anteckningar: "ändr. 3, 7, 10, 11, 12 §§"
---
<article selex:utfardad_datum="2006-06-01" selex:ikraft_datum="2006-06-30">

# Förordning om kommuners och regioners åtgärder inför och vid extraordinära händelser i fredstid och höjd beredskap

<section id="inledande-bestämmelse">

## Inledande bestämmelse

<section id="1" class="paragraf">

### 1 §

Denna förordning innehåller bestämmelser som ansluter till lagen ([2006:544](https://selex.se/eli/sfs/2006/544)) om kommuners och regioners åtgärder inför och vid extraordinära händelser i fredstid och höjd beredskap och lagen ([1992:1403](https://selex.se/eli/sfs/1992/1403)) om totalförsvar och höjd beredskap. Förordning ([2019:1053](https://selex.se/eli/sfs/2019/1053)).

</section>

</section>
<section id="förberedelser-inför-och-verksa">

## Förberedelser inför och verksamhet vid extraordinära händelser

</section>
<section id="rapportering">

## Rapportering

<section id="2" class="paragraf">

### 2 §

Varje kommun ska hålla länsstyrelsen underrättad om vilka förberedelser som vidtagits inför extraordinära händelser samt lämna lägesrapporter och information om händelseutvecklingen vid extraordinära händelser i enlighet med vad som föreskrivs i 2 kap. [9 §](#kap2.9) lagen ([2006:544](https://selex.se/eli/sfs/2006/544)) om kommuners och regioners åtgärder inför och vid extraordinära händelser i fredstid och höjd beredskap. Förordning ([2019:1053](https://selex.se/eli/sfs/2019/1053)).

</section>
<section id="3" class="paragraf">

### 3 §

Varje region ska hålla Socialstyrelsen och Myndigheten för civilt försvar underrättade om vilka förberedelser som vidtagits inför extraordinära händelser i enlighet med vad som föreskrivs i 2 kap. [9 §](#kap2.9) lagen ([2006:544](https://selex.se/eli/sfs/2006/544)) om kommuners och regioners åtgärder inför och vid extraordinära händelser i fredstid och höjd beredskap.

Vid extraordinära händelser ska regionerna lämna lägesrapporter och information om händelseutvecklingen till Socialstyrelsen och länsstyrelsen i enlighet med vad som föreskrivs i 2 kap. [9 §](#kap2.9) lagen ([2006:544](https://selex.se/eli/sfs/2006/544)) om kommuners och regioners åtgärder inför och vid extraordinära händelser i fredstid och höjd beredskap. Förordning ([2025:1117](https://selex.se/eli/sfs/2025/1117)).

</section>

</section>
<section id="förberedelser-inför-och-verksa">

## Förberedelser inför och verksamhet under höjd beredskap

</section>
<section id="planläggning">

## Planläggning

<section id="4" class="paragraf">

### 4 §

Varje kommun och region ska ha de planer som behövs för verksamheten under höjd beredskap. Dessa ska innehålla uppgifter om den verksamhet som är avsedd att bedrivas under höjd beredskap. Av planerna ska också framgå krigsorganisationen, den personal som ska tjänstgöra i denna och vad som i övrigt behövs för att kommunen eller regionen ska kunna höja sin beredskap och bedriva verksamheten under höjd beredskap. Förordning ([2019:1053](https://selex.se/eli/sfs/2019/1053)).

</section>
<section id="5" class="paragraf">

### 5 §

Planeringen skall avse såväl beredskapshöjningar efter hand som omedelbart intagande av högsta beredskap.

</section>

</section>
<section id="rapportering">

## Rapportering

<section id="6" class="paragraf">

### 6 §

Varje kommun skall hålla länsstyrelsen underrättad om de beredskapsförberedelser som vidtagits och om de övriga förhållanden som har betydelse för det civila försvaret i kommunen.

Vid höjd beredskap skall kommunen hålla länsstyrelsen underrättad om beredskapsläget och de övriga förhållanden som har betydelse för det civila försvaret i kommunen.

</section>
<section id="7" class="paragraf">

### 7 §

Varje region ska hålla Socialstyrelsen och Myndigheten för civilt försvar underrättade om de beredskapsförberedelser som vidtagits och om de övriga förhållanden som har betydelse för det civila försvaret inom regionens ansvarsområde.

Vid höjd beredskap ska regionen hålla Socialstyrelsen, Myndigheten för civilt försvar och länsstyrelsen underrättade om beredskapsläget och de övriga förhållanden som har betydelse för det civila försvaret inom regionens ansvarsområde. Förordning ([2025:1117](https://selex.se/eli/sfs/2025/1117)).

</section>
<section id="8" class="paragraf">

### 8 §

När 3 kap. [3 §](#kap3.3) lagen ([2006:544](https://selex.se/eli/sfs/2006/544)) om kommuners och regioners åtgärder inför och vid extraordinära händelser i fredstid och höjd beredskap tillämpas ska kommunen

1. lämna sådant biträde åt statliga myndigheter som behövs för att trygga befolkningens och produktionens försörjning med nödvändiga varor,

2. övervaka föreskriven inventering av förråd av sådana varor och lämna allmänheten behövlig hjälp vid inventeringen,

3. se till att varor som ska lämnas till staten, kommunen eller regionen noggrant vårdas och i föreskriven omfattning kommer staten, kommunen eller regionen till del,

4. medverka vid planläggning och verkställighet av undanförsel,

5. dela ut ransoneringsbevis och andra av myndigheter utfärdade inköpstillstånd samt övervaka att föreskrifter i konsumtionsreglerande syfte efterlevs, och

6. sprida upplysning om de krav som kristiden ställer och om medel att undvika eller lindra rådande svårigheter. Förordning ([2019:1053](https://selex.se/eli/sfs/2019/1053)).

</section>

</section>
<section id="bistånd-mellan-kommuner-och-re">

## Bistånd mellan kommuner och regioner

<section id="9" class="paragraf">

### 9 §

Omfattningen av hjälpen enligt 4 kap. [2 §](#kap4.2) lagen ([2006:544](https://selex.se/eli/sfs/2006/544)) om kommuners och regioners åtgärder inför och vid extraordinära händelser i fredstid och höjd beredskap beslutas av länsstyrelsen i det län där den kommun eller den region som ska lämna hjälpen ligger. Kommuner eller regioner som har fått hjälp med personal, ska svara för personalens avlöning och andra anställningsförmåner. Förordning ([2019:1053](https://selex.se/eli/sfs/2019/1053)).

</section>

</section>
<section id="ersättning">

## Ersättning

<section id="10" class="paragraf">

### 10 §

Den ersättning som kommunerna får enligt 5 kap. [1 §](#kap5.1) lagen ([2006:544](https://selex.se/eli/sfs/2006/544)) om kommuners och regioners åtgärder inför och vid extraordinära händelser i fredstid och höjd beredskap bestäms och betalas ut av Myndigheten för civilt försvar inom ramen för vad regeringen årligen beslutar.

Länsstyrelsen kan föreslå att del av ersättningen ska reduceras eller falla bort för en kommun som inte fullgjort sina uppgifter. Myndigheten för civilt försvar får besluta att så ska ske. Förordning ([2025:1117](https://selex.se/eli/sfs/2025/1117)).

</section>
<section id="11" class="paragraf">

### 11 §

Den ersättning som regionerna får enligt 5 kap. [1 §](#kap5.1) lagen ([2006:544](https://selex.se/eli/sfs/2006/544)) om kommuners och regioners åtgärder inför och vid extraordinära händelser i fredstid och höjd beredskap bestäms och betalas ut av Socialstyrelsen, för verksamheter inom Socialstyrelsens ansvarsområde, inom ramen för vad regeringen beslutar. För övrig verksamhet bestämmer Myndigheten för civilt försvar om ersättningen och betalar ut den inom ramen för vad regeringen beslutar. Förordning ([2025:1117](https://selex.se/eli/sfs/2025/1117)).

</section>

</section>
<section id="bemyndigande">

## Bemyndigande

<section id="12" class="paragraf">

### 12 §

Myndigheten för civilt försvar får meddela närmare föreskrifter om sådana risk- och sårbarhetsanalyser som avses i 2 kap. [1 §](#kap2.1) lagen ([2006:544](https://selex.se/eli/sfs/2006/544)) om kommuners och regioners åtgärder inför och vid extraordinära händelser i fredstid och höjd beredskap. Förordning ([2025:1117](https://selex.se/eli/sfs/2025/1117)).

</section>

</section>

</article>