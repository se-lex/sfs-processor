---
beteckning: "2006:638"
rubrik: Förordning om skyddsrum
departement: Försvarsdepartementet
utfardad_datum: 2006-06-01
ikraft_datum: 2006-09-01
publicerad_datum: 2026-01-02
pdf_url: https://rkrattsdb.gov.se/SFSdoc/06/060638.pdf
andringsforfattningar:
  - beteckning: "2008:1021"
    rubrik: Förordning om ändring i förordningen om skyddsrum
    ikraft_datum: 2009-01-01
    anteckningar: "ändr. 1 kap 2 §, 2 kap 1, 2 §§, 3 kap 1, 2, 4 §§, 4 kap 1, 3, 4, 5 §§, 5 kap 1 §, 6 kap. 1 §"
  - beteckning: "2025:1118"
    rubrik: Förordning om ändring i förordningen om skyddsrum
    ikraft_datum: 2026-01-01
    anteckningar: "ändr. 1 kap. 2 §, 2 kap. 1, 2 §§, 3 kap. 1, 2, 4 §§, 4 kap. 1, 3, 4, 5 §§, 5 kap. 1 §, 6 kap. 1 §"
---
<article selex:utfardad_datum="2006-06-01" selex:ikraft_datum="2006-09-01">

# Förordning om skyddsrum

<section id="kap1" class="kapitel">

## 1 kap. Inledande bestämmelser

<section id="kap1.1" class="paragraf">

#### 1 §

Denna förordning innehåller bestämmelser som ansluter till lagen ([2006:545](https://selex.se/eli/sfs/2006/545)) om skyddsrum.

</section>
<section id="kap1.2" class="paragraf">

#### 2 §

Myndigheten för civilt försvar beslutar om behovet av skyddsrum och inom vilka områden inom landets kommuner som skyddsrummen ska vara belägna. Myndigheten för civilt försvar ska föra register över samtliga skyddsrum som finns och planeras. Förordning ([2025:1118](https://selex.se/eli/sfs/2025/1118)).

</section>

</section>
<section id="kap2" class="kapitel">

## 2 kap. Utformning och placering av skyddsrum

<section id="kap2.1" class="paragraf">

#### 1 §

Antalet platser i skyddsrummen ska beräknas med hänsyn till befolkningsutvecklingen inom de områden där skyddsrummen ska byggas.

Myndigheten för civilt försvar ska verka för att skyddsrummen ska vara tillgängliga för personer med funktionshinder. Förordning ([2025:1118](https://selex.se/eli/sfs/2025/1118)).

</section>
<section id="kap2.2" class="paragraf">

#### 2 §

Myndigheten för civilt försvar får meddela ytterligare föreskrifter eller i särskilda fall besluta om hur skyddsrum ska utformas, utrustas och underhållas samt inom vilken tid de ska kunna iordningställas. Förordning ([2025:1118](https://selex.se/eli/sfs/2025/1118)).

</section>

</section>
<section id="kap3" class="kapitel">

## 3 kap. Byggande och kontroll av skyddsrum

<section id="kap3.1" class="paragraf">

#### 1 §

Myndigheten för civilt försvar ska, i den omfattning staten ställer medel till förfogande, besluta om byggande av skyddsrum samt kontrollera att inrättade skyddsrum har avsedd skyddsförmåga och att skyltning har skett. Förordning ([2025:1118](https://selex.se/eli/sfs/2025/1118)).

</section>
<section id="kap3.2" class="paragraf">

#### 2 §

/Underrättelse enligt 3 kap. [3 §](#kap3.3) första stycket lagen ([2006:545](https://selex.se/eli/sfs/2006/545)) om skyddsrum ska vara skriftlig. Den ska innehålla de uppgifter som Myndigheten för civilt försvar behöver för att kunna bedöma behovet och lämpligheten av att bygga skyddsrum i byggnaden eller anläggningen. Myndigheten för civilt försvar ska tillhandahålla blanketter för underrättelsen.

Myndigheten för civilt försvar får meddela föreskrifter om undantag från underrättelseskyldigheten enligt 3 kap. [3 §](#kap3.3) första stycket lagen om skyddsrum. Förordning ([2025:1118](https://selex.se/eli/sfs/2025/1118)).

</section>
<section id="kap3.3" class="paragraf">

#### 3 §

Ett beslut enligt 3 kap. [4 §](#kap3.4) lagen ([2006:545](https://selex.se/eli/sfs/2006/545)) om skyddsrum skall innehålla en preliminär uppgift om den beräknade ersättningen till den som föreläggs att bygga skyddsrummet.

</section>
<section id="kap3.4" class="paragraf">

#### 4 §

När ett skyddsrum är färdigbyggt och innan ersättningen beslutas ska skyddsrummet besiktigas.

Besiktningen ska utföras av Myndigheten för civilt försvar, som därefter ska utfärda ett bevis om skyddsrummet uppfyller föreskrivna krav. Beviset ska innehålla vad som har framkommit vid besiktningen och ska överlämnas till ägaren av byggnaden eller anläggningen. Förordning ([2025:1118](https://selex.se/eli/sfs/2025/1118)).

</section>

</section>
<section id="kap4" class="kapitel">

## 4 kap. Fastighetsägares och nyttjanderättshavares skyldigheter

<section id="kap4.1" class="paragraf">

#### 1 §

Myndigheten för civilt försvar får meddela föreskrifter om underhåll av skyddsrum och den utrustning som hör till skyddsrummen. Förordning ([2025:1118](https://selex.se/eli/sfs/2025/1118)).

</section>
<section id="kap4.2" class="paragraf">

#### 2 §

Ett föreläggande enligt 4 kap. [2 §](#kap4.2) lagen ([2006:545](https://selex.se/eli/sfs/2006/545)) om skyddsrum skall innehålla en preliminär uppgift om den ersättning av staten som avses i 6 kap. [2 §](#kap6.2) samma lag.

</section>
<section id="kap4.3" class="paragraf">

#### 3 §

När åtgärder enligt 4 kap. [2 §](#kap4.2) lagen ([2006:545](https://selex.se/eli/sfs/2006/545)) om skyddsrum har slutförts och innan ersättningen beslutas ska skyddsrummet besiktigas av Myndigheten för civilt försvar. Om skyddsrummet då uppfyller förelagda krav, ska myndigheten utfärda ett bevis om detta. Beviset ska lämnas till ägaren av byggnaden eller anläggningen. Förordning ([2025:1118](https://selex.se/eli/sfs/2025/1118)).

</section>
<section id="kap4.4" class="paragraf">

#### 4 §

Myndigheten för civilt försvar får meddela föreskrifter om skyldigheten att bereda plats åt civilbefolkningen i skyddsrum enligt 4 kap. [3 §](#kap4.3) lagen ([2006:545](https://selex.se/eli/sfs/2006/545)) om skyddsrum. Förordning ([2025:1118](https://selex.se/eli/sfs/2025/1118)).

</section>
<section id="kap4.5" class="paragraf">

#### 5 §

Myndigheten för civilt försvar får meddela föreskrifter om skyltning enligt 4 kap. [4 §](#kap4.4) lagen ([2006:545](https://selex.se/eli/sfs/2006/545)) om skyddsrum. Förordning ([2025:1118](https://selex.se/eli/sfs/2025/1118)).

</section>

</section>
<section id="kap5" class="kapitel">

## 5 kap. Avveckling av skyddsrum

<section id="kap5.1" class="paragraf">

#### 1 §

Myndigheten för civilt försvar får besluta att ett redan inrättat utrymme inte längre ska vara skyddsrum, om det finns särskilda skäl. Ägaren av byggnaden eller anläggningen ska underrättas om beslutet. Förordning ([2025:1118](https://selex.se/eli/sfs/2025/1118)).

</section>

</section>
<section id="kap6" class="kapitel">

## 6 kap. Ersättning

<section id="kap6.1" class="paragraf">

#### 1 §

Myndigheten för civilt försvar får meddela de föreskrifter som behövs för tillämpningen av 6 kap. lagen ([2006:545](https://selex.se/eli/sfs/2006/545)) om skyddsrum. Förordning ([2025:1118](https://selex.se/eli/sfs/2025/1118)).


</section>
<section id="kap6.övergångsbestämmelser" selex:status="upphavd" selex:upphavd="true">

### Övergångsbestämmelser

[2006:638](https://selex.se/eli/sfs/2006/638)

1. Denna förordning träder i kraft den 1 september 2006.

2. Genom förordningen upphävs:

- Statens räddningsverks föreskrifter (SRVFS [1995:2](https://selex.se/eli/sfs/1995/2)) om tidskoefficient vid beräkning av ersättning för skyddsrumskostnader,

- Statens räddningsverks föreskrifter (SRVFS [1997:1](https://selex.se/eli/sfs/1997/1)) om ersättning för besiktning av skyddsrum som byggts enligt 6 kap. [11 §](#kap6.11) lagen ([1994:1720](https://selex.se/eli/sfs/1994/1720)) om civilt försvar.

Föreskrifterna gäller dock för besiktningar som genomförts före den 1 september 2006.

3. I fråga om ersättning som bestämts före ikraftträdandet av denna förordning gäller ersättningsbestämmelserna i 6 kap. i den upphävda förordningen ([1995:128](https://selex.se/eli/sfs/1995/128)) om civilt försvar.

</section>

</section>

</article>