---
beteckning: "1960:729"
rubrik: Lag om upphovsrätt till litterära och konstnärliga verk
departement: Justitiedepartementet
utfardad_datum: 1960-12-30
publicerad_datum: 2026-01-02
forarbeten:   - "PROP 1960/61:17"
  - "BET 1960/61:41"
  - "RSKR 1960/61:406"
pdf_url: https://svenskforfattningssamling.se/sites/default/files/sfs/1960-12/SFS1960-729.pdf
andringsforfattningar:
  - beteckning: "1970:488"
    rubrik: Lag om ändring i lagen om upphovsrätt till litterära och konstnärliga verk
    ikraft_datum: 1970-10-01
    anteckningar: "ändr. 1, 10, 43, 44, 63, 65 §§"
  - beteckning: "1986:367"
    rubrik: Lag om ändring i lagen om upphovsrätt till litterära och konstnärliga verk
    ikraft_datum: 1986-07-01
    anteckningar: "ändr. 22, 45-49, 58, 61 §§; ny 22 d §"
  - beteckning: "1986:1426"
    rubrik: Lag om ändring i lagen om upphovsrätt till litterära och konstnärliga verk
    ikraft_datum: 1987-04-01
    anteckningar: ändr. 10 §
  - beteckning: "1987:800"
    rubrik: Lag om ändring i lagen om upphovsrätt till litterära och konstnärliga verk
    ikraft_datum: 1988-01-01
    anteckningar: "ändr. 41, 42 §§"
  - beteckning: "1989:396"
    rubrik: Lag om ändring i lagen om upphovsrätt till litterära och konstnärliga verk
    ikraft_datum: 1989-07-01
    anteckningar: "ändr. 1, 11, 23, 24, 27 §§; nya 40 a §, rubr. närmast före 40 a §"
  - beteckning: "1991:1073"
    rubrik: Lag om ändring i lagen om upphovsrätt till litterära och konstnärliga verk
    ikraft_datum: 1991-07-01
    anteckningar: ändr. 22 a §
  - beteckning: "1992:1687"
    rubrik: Lag om ändring i lagen om upphovsrätt till litterära och konstnärliga verk
    ikraft_datum: 1993-01-01
    anteckningar: "ändr. 1, 11, 23, 27, 40 a, 53 §§, rubr. närmast före 40 a §; nya 11 a, 11 b, 57 a §§"
  - beteckning: "1993:1007"
    rubrik: Lag om ändring i lagen om upphovsrätt till litterära och konstnärliga verk
    ikraft_datum: 1994-01-01
    anteckningar: "upph. 11 a, 11 b, 15 a, 22 a, 22 b, 22 c, 22 d, 24 a §§; ändr. 9, 11, 12, 13, 14, 15, 16, 17, 18, 19, 20, 21, 22, 23, 24, 25, 26, 45, 46, 47, 48, 49, 58 §§; nya 26 a-26 i §§, rubr. närmast före 11-13, 15-23, 25, 26, 26 c, 26 d, 26 g, 26 i"
  - beteckning: "1994:233"
    rubrik: Lag om ändring i lagen om upphovsrätt till litterära och konstnärliga verk
    ikraft_datum: 1994-07-01
    anteckningar: "ändr. 53, 57 §§; ny 53 a §"
  - beteckning: "1994:190"
    rubrik: Lag om ändring i lagen om upphovsrätt till litterära och konstnärliga verk
    ikraft_datum: 1994-07-01
    anteckningar: "ändr. 1, 10, 16, 26 b, 26 d, 26 e, 58, 61, 62 §§; ny 49 a §"
  - beteckning: "1995:447"
    rubrik: Lag om ändring i lagen om upphovsrätt till litterära och konstnärliga verk
    ikraft_datum: 1995-06-01
    anteckningar: "ändr. 19, 26 d, 26 f, 45, 46, 47, 48, 49 a, 57, 61 §§, nya 52 a, 61 a §§, rubr. närmast före 45, 46, 47, 48, 49, 49 a §§"
  - beteckning: "1995:1274"
    rubrik: Lag om ändring i lagen om ändring i lagen om upphovsrätt till litterära och konstnärliga verk
    ikraft_datum: 1996-01-01
    anteckningar: "upph. 6 p övergångsbest. till 1995:447 delvis"
  - beteckning: "1995:1273"
    rubrik: Lag om ändring i lagen om upphovsrätt till litterära och konstnärliga verk
    ikraft_datum: 1996-01-01
    anteckningar: "ändr. 43, 44, 45, 46, 60, 62 §§; nya 2 a kap, 44 a §"
  - beteckning: "1996:846"
    rubrik: Lag om ändring i lagen om upphovsrätt till litterära och konstnärliga verk
    ikraft_datum: 1996-12-01
    anteckningar: ändr. 53 a §
  - beteckning: "1997:309"
    rubrik: Lag om ändring i lagen om upphovsrätt till litterära och konstnärliga verk
    ikraft_datum: 1997-07-01
    anteckningar: ändr. 45 §; ny 29 §
  - beteckning: "1997:790"
    rubrik: Lag om ändring i lagen om upphovsrätt till litterära och konstnärliga verk
    ikraft_datum: 1998-01-01
    anteckningar: "ändr. 12, 19, 21, 26 b, 26 g, 49, 53, 61 §§, rubr. närmast före 26 g §"
  - beteckning: "1998:1454"
    rubrik: Lag om ändring i lagen om upphovsrätt till litterära och konstnärliga verk
    ikraft_datum: 1999-01-01
    anteckningar: "ändr. 57 §, rubr. närmast före 53 §; nya 56 a, 56 b, 56 c, 56 d, 56 e, 56 f, 56 g, 56 h §§"
  - beteckning: "1998:1552"
    rubrik: Lag om ändring i lagen om upphovsrätt till litterära och konstnärliga verk
    ikraft_datum: 1999-01-01
    anteckningar: "ändr. 45, 46, 60, 61 §§, rubr. till 2 a kap. rubr. närmast före 26 j §; ny 26 k §, rubr. närmast före 26 k §"
  - beteckning: "2000:92"
    rubrik: Lag om ändring i lagen om upphovsrätt till litterära och konstnärliga verk
    ikraft_datum: 2000-04-01
    anteckningar: "ändr. 9, 26, 26 a §§"
  - beteckning: "2000:665"
    rubrik: Lag om ändring i lagen om upphovsrätt till litterära och konstnärliga verk
    ikraft_datum: 2001-01-01
    anteckningar: "ändr. 16, 26 e §§"
  - beteckning: "2005:360"
    rubrik: Lag om ändring i lagen om upphovsrätt till litterära och konstnärliga verk
    ikraft_datum: 2005-07-01
    anteckningar: "nuvarande 53 a § betecknas 53 b §; ändr. 53 §, nya 53 b §, 55 §; ny 53 a §"
  - beteckning: "2005:359"
    rubrik: Lag om ändring i lagen om upphovsrätt till litterära och konstnärliga verk
    ikraft_datum: 2005-07-01
    anteckningar: "upph. 15 §, rubr. närmast före 15 §; nuvarande 13, 26 d, 26 f, 26 i betecknas 42 c, 42 e, 42 f, 42 a §§; ändr. 2, 12, 16, 17, 18, 19, 20, 21, 23, 24, 26 k, 30, 45, 46, 47, 48, 49, 49 a, 54, 58, 59, de nya 42 a, 42 c, 42 e, 42 f §§, rubr. närmast före 12, 16, 17, 30, 47 §§, rubr. närmast före 13, 26 i §§ sätts närmast före 42 c, 42 a §§; nya 11 a, 20 a, 26 l, 26 m, 42 b, 42 d, 52 b, 52 c, 52 d, 52 e, 52 f, 52 g, 52 h, 57 b §§, rubr. närmast före 11 a, 14, 20 a, 42 b, 42 d, 42 e, 42 f, 52 b, 52 d, 52 f, 52 g, 52 h §§, nya kapitelrubr. närmast före rubr. före 42 a, 52 b §§"
  - beteckning: "2005:757"
    rubrik: Lag om ändring i lagen om upphovsrätt till litterära och konstnärliga verk
    ikraft_datum: 2005-12-01
    anteckningar: ändr. 49 a §
  - beteckning: "2006:680"
    rubrik: Lag om ändring i lagen om upphovsrätt till litterära och konstnärliga verk
    ikraft_datum: 2006-07-01
    anteckningar: "ändr. 56 g, 56 f §§"
  - beteckning: "2007:521"
    rubrik: Lag om ändring i lagen om upphovsrätt till litterära och konstnärliga verk
    ikraft_datum: 2007-07-01
    anteckningar: "upph. 26 j §, rubr. närmast före 26 j §; ändr. 49 a, 60, 61 §§; nya 26 n, 26 o, 26 p §§, rubr. närmast före 26 n §"
  - beteckning: "2008:1416"
    rubrik: Lag om ändring i lagen om upphovsrätt till litterära och konstnärliga verk
    ikraft_datum: 2009-01-01
    anteckningar: "ändr. 16, 26 e §§"
  - beteckning: "2009:109"
    rubrik: Lag om ändring i lagen om upphovsrätt till litterära och konstnärliga verk
    ikraft_datum: 2009-04-01
    anteckningar: "ändr. 53 b, 54, 55, 56, 56 a, 56 b §§; nya 53 c, 53 d, 53 e, 53 f, 53 g, 53 h §§"
  - beteckning: "2009:406"
    rubrik: Lag om ändring i lagen om upphovsrätt till litterära och konstnärliga verk
    ikraft_datum: 2009-06-30
    anteckningar: ändr. 26 §
  - beteckning: "2010:697"
    rubrik: Lag om ändring i lagen om upphovsrätt till litterära och konstnärliga verk
    ikraft_datum: 2010-08-01
    anteckningar: "ändr. 49 §; nya 25 a, 48 a §§"
  - beteckning: "2010:1206"
    rubrik: Lag om ändring i lagen om upphovsrätt till litterära och konstnärliga verk
    ikraft_datum: 2011-01-01
    anteckningar: ändr. 26 n §
  - beteckning: "2011:94"
    rubrik: Lag om ändring i lagen om upphovsrätt till litterära och konstnärliga verk
    ikraft_datum: 2011-04-01
    anteckningar: "ändr. 42 a, 45, 46, 48, 49, 49 a §§; ny 42 g §, rubr. närmast före 42 g §"
  - beteckning: "2013:691"
    rubrik: Lag om ändring i lagen om upphovsrätt till litterära och konstnärliga verk
    ikraft_datum: 2013-11-01
    anteckningar: "upph. rubr. närmast före 42 f, 42 g §§; ändr. 16, 21, 26 m, 26 p, 42 a, 42 b, 42 d, 42 e, 43, 45, 46, 47, 48, 49, 49 a, 58 §§, rubr. närmast före 42 b, 42 c, 42 d, 42 e, 48 §§; nya 42 h, 45 a, 45 b, 45 c, 45 d §§, rubr. närmast före 42 h §"
  - beteckning: "2014:884"
    rubrik: Lag om ändring i lagen om upphovsrätt till litterära och konstnärliga verk
    ikraft_datum: 2014-10-29
    anteckningar: "ändr. 45, 46, 48, 49, 49 a, 58 §§; nya 16 a, 16 b, 16 c, 16 d §§, rubr. närmast före 16 a §"
  - beteckning: "2015:661"
    rubrik: Lag om ändring i lagen om upphovsrätt till litterära och konstnärliga verk
    ikraft_datum: 2016-01-01
    anteckningar: "ändr. 26 e §, rubr. närmast före 26 e §"
  - beteckning: "2016:371"
    rubrik: Lag om ändring i lagen om upphovsrätt till litterära och konstnärliga verk
    ikraft_datum: 2016-06-01
    anteckningar: ändr. 16 d §
  - beteckning: "2016:190"
    rubrik: Lag om ändring i lagen om upphovsrätt till litterära och konstnärliga verk
    ikraft_datum: 2016-09-01
    anteckningar: "ändr. 53 b, 53 e, 56 b, 58 §§"
  - beteckning: "2016:979"
    rubrik: Lag om ändring i lagen om upphovsrätt till litterära och konstnärliga verk
    ikraft_datum: 2017-01-01
    anteckningar: "ändr. 26 m, 26 p, 45 b §§"
  - beteckning: "2017:323"
    rubrik: Lag om ändring i lagen om upphovsrätt till litterära och konstnärliga verk
    ikraft_datum: 2017-07-01
    anteckningar: "ändr. 16, 17, 21, 42 d §§, rubr. närmast före 16, 17, 42 d §§"
  - beteckning: "2018:272"
    rubrik: Lag om ändring i lagen om upphovsrätt till litterära och konstnärliga verk
    ikraft_datum: 2018-05-25
    anteckningar: "ändr. 53 d, 53 g §§"
  - beteckning: "2018:604"
    rubrik: Lag om ändring i lagen om upphovsrätt till litterära och konstnärliga verk
    ikraft_datum: 2018-07-01
    anteckningar: ändr. 26 p §; ny 26 q §
  - beteckning: "2018:1099"
    rubrik: Lag om ändring i lagen om upphovsrätt till litterära och konstnärliga verk
    ikraft_datum: 2018-10-11
    anteckningar: "nuvarande 17 § betecknas 17 e §; ändr. den nya 17 e §, 26 k, 45, 46, 48, 49, 49 a, 52 f §§; nya 17, 17 a, 17 b, 7 c, 17 d, 17 f §§"
  - beteckning: "2020:540"
    rubrik: Lag om ändring i lagen om upphovsrätt till litterära och konstnärliga verk
    ikraft_datum: 2020-09-01
    anteckningar: "ändr. 53, 59 §§"
  - beteckning: "2020:872"
    rubrik: Lag om ändring i lagen om upphovsrätt till litterära och konstnärliga verk
    ikraft_datum: 2020-12-01
    anteckningar: ändr. 2 kap. 26 e §
  - beteckning: "2021:357"
    rubrik: Lag om ändring i lagen om upphovsrätt till litterära och konstnärliga verk
    ikraft_datum: 2021-06-07
    anteckningar: "ändr. 42 f, 47, 52 a §§; nya 49 b, 61 b §§"
  - beteckning: "2022:485"
    rubrik: Lag om ändring i lagen om upphovsrätt till litterära och konstnärliga verk
    ikraft_datum: 2022-06-03
    anteckningar: ändr. 53 f §
  - beteckning: "2022:1712"
    rubrik: Lag om ändring i lagen om upphovsrätt till litterära och konstnärliga verk
    ikraft_datum: 2023-01-01
    anteckningar: "upph. 33, 34, 35, 40 §§, rubr. närmast före 14, 18 §§; nuvarande 18, 42 h §§ betecknas 15, 42 k §§; ändr. 16, 21, 27, 29, 30, 38, 42 a, 45, 46, 48, 49, 49 a, 52 f, 52 h, 61 §§, rubr. närmast före 16 §, rubr. närmast före 42 h § sätts närmast före 42 k §; nya 13, 15 a, 15 b, 15 c, 16 e, 29 a, 29 b, 29 c, 29 d, 29 e, 42 h, 42 i, 42 j, 48 b, 48 c, 48 d, 49 c, 52 i, 52 j, 52 k, 52 l, 52 m, 52, n, 52 o, 52 p, 52 q, 52 r, 52 s, 52 t, 52 u, 61 c, 61 d §§, rubr. närmast före 13, 15 a, 16 e, 29, 29 a, 29 d, 42 h, 42 i, 48 b, 52 i, 52 j, 52 k, 52 l, 52, n, 52 o, 52 p, 52 q, 52 r, 52 s, 52 t, 52 u §§, kapitelrubr. närmast före 52 i §"
  - beteckning: "2024:791"
    rubrik: Lag om ändring i lagen om upphovsrätt till litterära och konstnärliga verk
    ikraft_datum: 2024-11-08
    anteckningar: upph. 53 a §; ändr. 55 §
  - beteckning: "2025:547"
    rubrik: Lag om ändring i lagen om upphovsrätt till litterära och konstnärliga verk
    ikraft_datum: 2025-07-01
    anteckningar: "ändr. 48, 61, 62 §§"
  - beteckning: "1993:1213"
    rubrik: Lag om ändring i lagen om ändring i lagen om upphovsrätt till litterära och konstnärliga verk
    anteckningar: "ändr. 3 p ikrafttr.- och övergångsbest. till 1993:1007"
  - beteckning: "1993:1646"
    anteckningar: "ikrafttr. av 19 § tredje meningen i 1993:1007"
  - beteckning: "1976:192"
    rubrik: Lag om ändring i lagen om upphovsrätt till litterära och konstnärliga verk
    anteckningar: "upph. 29 §; ändr. 45, 47, 69 §§"
  - beteckning: "1973:363"
    anteckningar: "ändr. 8, 9, 19, 21, 24, 25, 39, 45-49, 58, 60, 61 §§; ny 24 a §"
  - beteckning: "1961:347"
    anteckningar: ikrafttr.
  - beteckning: "1980:610"
    rubrik: Lag om ändring i lagen om upphovsrätt till litterära och konstnärliga verk
    anteckningar: ändr. 49 §; ny 15 a §
  - beteckning: "1978:488"
    rubrik: Lag om ändring i lagen om upphovsrätt till litterära och konstnärliga verk
    anteckningar: "ändr. 12, 18, 22, 45, 46, 48, 49, 51, 62 §§; nya 22 a-22 c §§"
  - beteckning: "1982:284"
    rubrik: Lag om ändring i lagen om upphovsrätt till litterära och konstnärliga verk
    anteckningar: "ändr. 53, 55, 57, 59 §§"
  - beteckning: "1982:1059"
    rubrik: Lag om ändring i lagen om upphovsrätt till litterära och konstnärliga verk
    anteckningar: ändr. 23 §
  - beteckning: "1971:886"
    anteckningar: ändr. 59 §
  - beteckning: "1993:1008"
    rubrik: Lag om ändring i lagen om ändring i lagen om upphovsrätt till litterära och konstnärliga verk
    anteckningar: "ändr. 1 p ikrafttr.- och övergångsbest. till 1992:1687"
---

<article selex:utfardad_datum="1960-12-30">

# Lag om upphovsrätt till litterära och konstnärliga verk

<section id="kap1" class="kapitel">

## 1 Kap. Upphovsrättens föremål och innehåll

<section id="kap1.1" class="paragraf">

#### 1 §

Den som har skapat ett litterärt eller konstnärligt verk har upphovsrätt till verket oavsett om det är

1. skönlitterär eller beskrivande framställning i skrift eller tal,

2. datorprogram,

3. musikaliskt eller sceniskt verk,

4. filmverk,

5. fotografiskt verk eller något annat alster av bildkonst,

6. alster av byggnadskonst eller brukskonst, eller

7. verk som har kommit till uttryck på något annat sätt.

Till litterära verk hänförs kartor, samt även andra i teckning eller grafik eller i plastisk form utförda verk av beskrivande art.

Vad som i denna lag sägs om datorprogram skall i tillämpliga delar gälla även förberedande designmaterial för datorprogram. Lag ([1994:190](https://selex.se/eli/sfs/1994/190)).

</section>
<section id="kap1.2" class="paragraf">

#### 2 §

Upphovsrätt innefattar, med de inskränkningar som föreskrivs i det följande, uteslutande rätt att förfoga över verket genom att framställa exemplar av det och genom att göra det tillgängligt för allmänheten, i ursprungligt eller ändrat skick, i översättning eller bearbetning, i annan litteratur- eller konstart eller i annan teknik.

Framställning av exemplar innefattar varje direkt eller indirekt samt tillfällig eller permanent framställning av exemplar av verket, oavsett i vilken form eller med vilken metod den sker och oavsett om den sker helt eller delvis.

Verket görs tillgängligt för allmänheten i följande fall:

1. När verket överförs till allmänheten. Detta sker när verket på trådbunden eller trådlös väg görs tillgängligt för allmänheten från en annan plats än den där allmänheten kan ta del av verket. Överföring till allmänheten innefattar överföring som sker på ett sådant sätt att enskilda kan få tillgång till verket från en plats och vid en tidpunkt som de själva väljer.

2. När verket framförs offentligt. Offentligt framförande innefattar endast sådana fall då verket görs tillgängligt för allmänheten med eller utan användning av ett tekniskt hjälpmedel på samma plats som den där allmänheten kan ta del av verket.

3. När exemplar av verket visas offentligt. Offentlig visning innefattar endast sådana fall då ett exemplar av ett verk görs tillgängligt för allmänheten utan användning av ett tekniskt hjälpmedel på samma plats som den där allmänheten kan ta del av exemplaret. Om ett tekniskt hjälpmedel används är det i stället ett offentligt framförande.

4. När exemplar av verket bjuds ut till försäljning, uthyrning eller utlåning eller annars sprids till allmänheten.

Med överföring till allmänheten och offentligt framförande jämställs överföringar och framföranden som i förvärvsverksamhet anordnas till eller inför en större sluten krets. Lag ([2005:359](https://selex.se/eli/sfs/2005/359)).

</section>
<section id="kap1.3" class="paragraf">

#### 3 §

Då exemplar av ett verk framställes eller verket göres tillgängligt för allmänheten, skall upphovsmannen angivas i den omfattning och på det sätt god sed kräver.

Ett verk må icke ändras så, att upphovsmannens litterära eller konstnärliga anseende eller egenart kränkes; ej heller må verket göras tillgängligt för allmänheten i sådan form eller i sådant sammanhang som är på angivet sätt kränkande för upphovsmannen.

Sin rätt enligt denna paragraf kan upphovsmannen med bindande verkan eftergiva endast såvitt angår en till art och omfattning begränsad användning av verket.

</section>
<section id="kap1.4" class="paragraf">

#### 4 §

Den som översatt eller bearbetat ett verk eller överfört det till annan litteratur- eller konstart har upphovsrätt till verket i denna gestalt, men han äger icke förfoga däröver i strid mot upphovsrätten till originalverket.

Har någon i fri anslutning till ett verk åstadkommit ett nytt och självständigt verk, är hans upphovsrätt ej beroende av rätten till originalverket.

</section>
<section id="kap1.5" class="paragraf">

#### 5 §

Den som genom att sammanställa verk eller delar av verk åstadkommit ett litterärt eller konstnärligt samlingsverk har upphovsrätt till detta, men hans rätt inskränker icke rätten till de särskilda verken.

</section>
<section id="kap1.6" class="paragraf">

#### 6 §

Har ett verk två eller flera upphovsmän, vilkas bidrag icke utgöra självständiga verk, tillkommer upphovsrätten dem gemensamt. De äga dock var för sig beivra intrång i rätten.

</section>
<section id="kap1.7" class="paragraf">

#### 7 §

Såsom upphovsman anses, där ej annat visas, den vars namn eller ock allmänt kända pseudonym eller signatur på sedvanligt sätt utsättes på exemplar av verket eller angives då detta göres tillgängligt för allmänheten.

Är ett verk utgivet utan att upphovsmannen är angiven såsom i första stycket sägs, äger utgivaren, om sådan är nämnd, och eljest förläggaren företräda upphovsmannen, till dess denne blivit angiven på ny upplaga eller genom anmälan i justitiedepartementet.

</section>
<section id="kap1.8" class="paragraf">

#### 8 §

Ett verk anses offentliggjort, då det lovligen gjorts tillgängligt för allmänheten.

Verket anses utgivet, då exemplar därav med upphovsmannens samtycke förts i handeln eller eljest blivit spridda till allmänheten. Lag ([1973:363](https://selex.se/eli/sfs/1973/363)).

</section>
<section id="kap1.9" class="paragraf">

#### 9 §

Upphovsrätt gäller inte till

1. författningar,

2. beslut av myndigheter,

3. yttranden av svenska myndigheter och

4. officiella översättningar av sådant som avses i 1-3.

Upphovsrätt gäller dock till verk vilka ingår i en handling som avses i första stycket och är av följande slag:

1. kartor,

2. alster av bildkonst,

3. musikaliska verk eller

4. diktverk.

Upphovsrätt gäller även till ett verk som ingår i en bilaga till ett beslut av en myndighet, om beslutet avser rätten att ta del av den allmänna handling där verket ingår. Lag ([2000:92](https://selex.se/eli/sfs/2000/92)).

</section>
<section id="kap1.10" class="paragraf">

#### 10 §

Upphovsrätt till ett verk gäller även om verket har registrerats som mönster.

Upphovsrätt gäller inte till kretsmönster för halvledarprodukter. Om rätten till sådana kretsmönster finns särskilda bestämmelser. Lag ([1994:190](https://selex.se/eli/sfs/1994/190)).

</section>

</section>
<section id="kap2" class="kapitel">

## 2 Kap. Inskränkningar i upphovsrätten

<section id="kap2.allmänna-bestämmelser-om-inskr">

### Allmänna bestämmelser om inskränkningar

<section id="kap2.11" class="paragraf">

#### 11 §

Bestämmelserna i detta kapitel medför inga inskränkningar i upphovsmannens rätt enligt [3 §](#kap2.3) utöver dem som följer av [26 c §](#kap2.26c).

När ett verk återges offentligt med stöd av detta kapitel skall källan anges i den omfattning och på det sätt som god sed kräver samt får verket inte ändras i större utsträckning än användningen kräver. Lag ([1993:1007](https://selex.se/eli/sfs/1993/1007)).

</section>

</section>
<section id="kap2.framställning-av-tillfälliga-e">

### Framställning av tillfälliga exemplar

<section id="kap2.11a" class="paragraf">

#### 11 a §

Tillfälliga former av exemplar av verk får framställas, om framställningen utgör en integrerad och väsentlig del i en teknisk process och om exemplaren är flyktiga eller har underordnad betydelse i processen. Exemplaren får inte ha självständig ekonomisk betydelse.

Framställning av exemplar enligt första stycket är tillåten bara om det enda syftet med framställningen är att möjliggöra

1. överföring i ett nät mellan tredje parter via en mellanhand, eller

2. laglig användning, dvs. användning som sker med tillstånd från upphovsmannen eller dennes rättsinnehavare, eller annan användning som inte är otillåten enligt denna lag.

Första och andra styckena ger inte rätt att framställa exemplar av litterära verk i form av datorprogram eller sammanställningar. Lag ([2005:359](https://selex.se/eli/sfs/2005/359)).

</section>
<section id="kap2.11b" class="paragraf" selex:status="upphavd" selex:upphavd="true">

#### 11 b §

Har upphävts genom lag ([1993:1007](https://selex.se/eli/sfs/1993/1007)).

</section>

</section>
<section id="kap2.framställning-av-exemplar-för">

### Framställning av exemplar för privat bruk

<section id="kap2.12" class="paragraf">

#### 12 §

Var och en får för privat bruk framställa ett eller några få exemplar av offentliggjorda verk. Såvitt gäller litterära verk i skriftlig form får exemplarframställningen dock endast avse begränsade delar av verk eller sådana verk av begränsat omfång. Exemplaren får inte användas för andra ändamål än privat bruk.

Första stycket ger inte rätt att

1. uppföra byggnadsverk,

2. framställa exemplar av datorprogram, eller

3. framställa exemplar i digital form av sammanställningar i digital form.

Första stycket ger inte heller rätt att för privat bruk låta en utomstående

1. framställa exemplar av musikaliska verk eller filmverk,

2. framställa bruksföremål eller skulpturer, eller

3. genom konstnärligt förfarande efterbilda andra konstverk.

Denna paragraf ger inte rätt att framställa exemplar av ett verk när det exemplar som är den egentliga förlagan framställts eller gjorts tillgängligt för allmänheten i strid med [2 §](#kap2.2). Lag ([2005:359](https://selex.se/eli/sfs/2005/359)).

</section>

</section>
<section id="kap2.användning-av-verk-i-samband-m">

### Användning av verk i samband med undervisning

<section id="kap2.13" class="paragraf">

#### 13 §

Lärare och elever vid utbildningsanstalter får i illustrativt syfte återge verk i samband med undervisning. Vid undervisning på distans får verk återges endast i en säker elektronisk miljö.

Första stycket gäller inte för användning som kan ske med stöd av ett avtal som avses i [42 a §](#kap2.42a), om ett sådant avtal finns lätt tillgängligt på marknaden.

Avtalsvillkor som inskränker rätten att använda verk enligt denna paragraf är ogiltiga. Lag ([2022:1712](https://selex.se/eli/sfs/2022/1712)).

</section>
<section id="kap2.14" class="paragraf">

#### 14 §

För undervisningsändamål får lärare och elever göra upptagningar av sina egna framföranden av verk. Upptagningarna får inte användas för andra ändamål. Lag ([1993:1007](https://selex.se/eli/sfs/1993/1007)).

</section>
<section id="kap2.15" class="paragraf">

#### 15 §

Den som framställer ett samlingsverk, sammanställt ur verk från ett större antal upphovsmän, för användning vid undervisning, får återge mindre delar av litterära och musikaliska verk och sådana verk av litet omfång, om det har gått fem år efter det år då verken gavs ut. Konstverk får återges i anslutning till texten, om det har gått fem år efter det år då verket offentliggjordes. Upphovsmännen har rätt till ersättning.

Första stycket gäller inte sådana verk som har skapats för att användas vid undervisning och ger inte rätt att i förvärvssyfte framställa samlingsverk. Lag ([2022:1712](https://selex.se/eli/sfs/2022/1712)).

</section>

</section>
<section id="kap2.framställning-av-exemplar-för">

### Framställning av exemplar för text- och datautvinning

<section id="kap2.15a" class="paragraf">

#### 15 a §

Den som har lovlig tillgång till ett verk får framställa exemplar av verket för text- och datautvinningsändamål. Exemplaren får inte behållas längre än vad som är nödvändigt för ändamålet och får inte användas för andra ändamål.

Första stycket gäller inte om upphovsmannen på lämpligt sätt har förbehållit sig den rätt som avses där. Lag ([2022:1712](https://selex.se/eli/sfs/2022/1712)).

</section>
<section id="kap2.15b" class="paragraf">

#### 15 b §

Forskningsorganisationer, sådana bibliotek och museer som är tillgängliga för allmänheten, arkiv samt institutioner för film- eller ljudarvet får framställa exemplar av verk som de har lovlig tillgång till, dock inte datorprogram, för att utföra text- och datautvinning för forskningsändamål. Exemplaren får inte behållas längre än vad som är nödvändigt för ändamålet och får inte användas för andra ändamål. Exemplaren ska lagras på ett sätt som hindrar obehörig användning.

Första stycket hindrar inte att upphovsmannen vidtar proportionerliga åtgärder för att säkerställa integritet och säkerhet i nätverk och databaser som innehåller verk.

Avtalsvillkor som inskränker rätten att använda verk enligt denna paragraf är ogiltiga. Lag ([2022:1712](https://selex.se/eli/sfs/2022/1712)).

</section>
<section id="kap2.15c" class="paragraf">

#### 15 c §

Med text- och datautvinning avses i 15 a och [15 b §](#kap2.15b)§ en automatiserad teknik som används för att analysera text och data i digital form i syfte att generera information.

Med forskningsorganisation avses i [15 b §](#kap2.15b) ett universitet med tillhörande bibliotek, en forskningsinstitution eller en annan enhet vars främsta mål är att bedriva vetenskaplig forskning eller utbildningsverksamhet som omfattar vetenskaplig forskning. Vidare måste verksamheten i organisationen bedrivas på ett sådant sätt att ett företag som utövar ett avgörande inflytande på organisationen inte kan ha prioriterad tillgång till resultaten av forskningen. Forskningen måste bedrivas

1. utan vinstsyfte eller så att all vinst återinvesteras i den vetenskapliga forskningen, eller

2. i enlighet med ett uppdrag i det allmännas intresse som har erkänts av en stat inom Europeiska ekonomiska samarbetsområdet. Lag ([2022:1712](https://selex.se/eli/sfs/2022/1712)).

</section>

</section>
<section id="kap2.framställning-och-spridning-av">

### Framställning och spridning av exemplar inom kulturarvsinstitutioner

<section id="kap2.16" class="paragraf">

#### 16 §

Bibliotek och museer som är tillgängliga för allmänheten, arkiv samt institutioner för film- eller ljudarvet har rätt att framställa exemplar av verk för bevarandeändamål. Avtalsvillkor som inskränker den rätten är ogiltiga.

De statliga och kommunala arkivmyndigheterna, de vetenskapliga bibliotek och fackbibliotek som drivs av det allmänna och folkbiblioteken har rätt att framställa exemplar av verk, dock inte datorprogram, även

1. för kompletterings- eller forskningsändamål,

2. för att tillgodose lånesökandes önskemål om enskilda artiklar eller korta avsnitt eller om material som av säkerhetsskäl inte bör lämnas ut i original, eller

3. för användning i läsapparater.

Exemplar som framställs på papper med stöd av andra stycket 2 får spridas till lånesökande. Lag ([2022:1712](https://selex.se/eli/sfs/2022/1712)).

</section>

</section>
<section id="kap2.användning-av-herrelösa-verk">

### Användning av herrelösa verk

<section id="kap2.16a" class="paragraf">

#### 16 a §

Bibliotek, utbildningsanstalter och museer som är tillgängliga för allmänheten samt arkiv och institutioner för film- eller ljudarvet får framställa exemplar av litterära verk i skrifter och av filmverk samt överföra sådana verk till allmänheten på ett sådant sätt att enskilda kan få tillgång till verket från en plats och vid en tidpunkt som de själva väljer, om

1. verket anses eller har ansetts herrelöst enligt [16 b §](#kap2.16b) och rättsinnehavaren inte har gett sig till känna för användaren,

2. verket ingår i användarens egna samlingar,

3. verket har anknytning till ett land som ingår i Europeiska ekonomiska samarbetsområdet (ett EES-land) genom att

a) om verket har getts ut, den första utgivningen har skett i ett sådant land, eller

b) om verket inte har getts ut men sänts ut i ljudradio eller television, den första utsändningen har skett i ett sådant land, eller

c) om verket varken har getts ut eller sänts ut, det med rättsinnehavarens samtycke har gjorts tillgängligt för allmänheten i ett sådant land av en användare som avses i denna paragraf och det rimligen kan antas att rättsinnehavaren inte motsätter sig förfogandet,

4. användaren är etablerad i ett EES-land,

5. användarens verksamhet inte bedrivs i vinstsyfte och, när det gäller institutioner för film- eller ljudarvet, institutionen utsetts av det allmänna att förvalta film- eller ljudarvet,

6. förfogandet sker för att uppnå mål som rör användarens uppdrag i allmänhetens intresse och, i fråga om exemplarframställning, för att digitalisera, indexera, katalogisera, bevara, restaurera eller överföra verket till allmänheten,

7. intäkterna från förfogandet uteslutande syftar till att täcka kostnaderna för att digitalisera och överföra herrelösa verk till allmänheten, och

8. rättsinnehavare som är kända anges.

Ett radio- eller tv-företag i allmänhetens tjänst får förfoga över filmverk som har producerats av eller för ett sådant företag före den 1 januari 2003 på de sätt och under de förutsättningar som anges i första stycket 1–4 och 6–8.

En användare som avses i första stycket får på de sätt och under de förutsättningar som anges där förfoga över verk som ingår i ett litterärt verk i en skrift, ett filmverk eller en ljudupptagning med sådan anknytning till ett EES-land som anges i första stycket 3. Ett radio- eller tv-företag i allmänhetens tjänst får på samma sätt och under de förutsättningar som anges i första stycket 1–4 och 6–8 förfoga över verk som ingår i ett sådant filmverk eller i en sådan ljudupptagning, om filmverket eller ljudupptagningen har producerats av eller för ett sådant företag före den 1 januari 2003. Lag ([2014:884](https://selex.se/eli/sfs/2014/884)).

</section>
<section id="kap2.16b" class="paragraf">

#### 16 b §

Ett verk ska anses herrelöst om samtliga rättsinnehavare är okända eller inte gått att finna efter det att en användare som avses i [16 a §](#kap2.16a) har utfört en omsorgsfull efterforskning enligt [16 c §](#kap2.16c) och dokumenterat den. Om ett verk har flera rättsinnehavare och endast någon eller några av dessa är okända eller inte gått att finna, ska det som sägs i denna lag om herrelösa verk tillämpas på den rätt till verket som tillkommer denna eller dessa rättsinnehavare.

Om rättsinnehavaren ger sig till känna för en användare som förfogat över verket med stöd av [16 a §](#kap2.16a), ska verket inte längre anses herrelöst. Rättsinnehavaren har rätt till rimlig kompensation av den som har förfogat över verket. Lag ([2014:884](https://selex.se/eli/sfs/2014/884)).

</section>
<section id="kap2.16c" class="paragraf">

#### 16 c §

En omsorgsfull efterforskning ska utföras för varje självständigt verk.

Efterforskningen ska utföras i det land där verket först gavs ut, eller, om det inte har getts ut, i det land där det först sändes ut i ljudradio eller television. Om ett verk varken har getts ut eller sänts ut men med rättsinnehavarens samtycke har gjorts tillgängligt för allmänheten av en användare som avses i [16 a §](#kap2.16a), ska efterforskningen utföras i det land där användaren är etablerad.

För filmverk vars producent har sitt säte eller sin vanliga vistelseort i ett EES-land gäller i stället att efterforskningen ska utföras i det landet.

För verk som avses i [16 a §](#kap2.16a) tredje stycket ska efterforskningen utföras där den skulle ha utförts för ljudupptagningen eller det verk i vilket det ingår.

Vid efterforskning i Sverige ska de källor användas som är lämpliga för verk av det slag som efterforskningen avser. Sådana källor som anges i bilagan till Europaparlamentets och rådets direktiv 2012/28/EU av den 25 oktober 2012 om viss tillåten användning av föräldralösa verk ska alltid användas vid efterforskningen. Vid efterforskning i ett annat land gäller det som föreskrivs i det landet om lämpliga källor.

Om det framkommer att det kan finnas information av betydelse för efterforskningen i något annat land än det som följer av andra–fjärde styckena, ska även informationskällor i det landet användas. Lag ([2014:884](https://selex.se/eli/sfs/2014/884)).

</section>
<section id="kap2.16d" class="paragraf">

#### /28/ 16 d §

Regeringen får meddela föreskrifter om skyldighet för de användare som avses i [16 a §](#kap2.16a) att till regeringen eller den myndighet som regeringen bestämmer lämna de uppgifter som enligt Europaparlamentets och rådets direktiv 2012EU av den 25 oktober 2012 om viss tillåten användning av föräldralösa verk, i den ursprungliga lydelsen, ska registreras hos Europeiska unionens immaterialrättsmyndighet. Lag ([2016:371](https://selex.se/eli/sfs/2016/371)).

</section>

</section>
<section id="kap2.användning-av-verk-som-ingår-i">

### Användning av verk som ingår i kulturarvsinstitutioners samlingar men som inte finns i handeln

<section id="kap2.16e" class="paragraf">

#### 16 e §

Bibliotek och museer som är tillgängliga för allmänheten, arkiv samt institutioner för film- eller ljudarvet får framställa exemplar av verk som avses i [42 i §](#kap2.42i) och överföra sådana verk till allmänheten, om

1. det inte finns någon kollektiv förvaltningsorganisation som kan ingå avtal om användningen med stöd av [42 i §](#kap2.42i) första stycket,

2. överföringen sker via webbplatser som inte drivs i förvärvssyfte,

3. användningen inte sker i förvärvssyfte, och

4. rättsinnehavare som är kända anges när det är möjligt.

Första stycket gäller inte om upphovsmannen hos användaren har meddelat förbud mot exemplarframställningen eller överföringen. Lag ([2022:1712](https://selex.se/eli/sfs/2022/1712)).

</section>

</section>
<section id="kap2.framställning-av-exemplar-mm-t">

### Framställning av exemplar m.m. till personer med funktionsnedsättning

<section id="kap2.17" class="paragraf">

#### 17 §

En person med syn- eller annan läsnedsättning som på grund av detta inte kan ta del av ett offentliggjort verk i form av en bok eller annan skrift, notation eller tillhörande illustration i väsentligen samma utsträckning som en person utan en sådan nedsättning får framställa exemplar av verket i ett för honom eller henne tillgängligt format. Detsamma gäller en fysisk person som handlar på den personens vägnar.

Första stycket ger endast rätt att framställa exemplar av verk som personen med syn- eller annan läsnedsättning lovligen har tillgång till och för hans eller hennes egen användning.

Med en person med syn- eller annan läsnedsättning avses

1. en person med blindhet,

2. en person med en synnedsättning som inte kan förbättras så att synförmågan blir väsentligen likvärdig med synförmågan hos en person som inte har en sådan nedsättning,

3. en person som har perceptions- eller lässvårigheter, eller 4. en person som på grund av en fysisk funktionsnedsättning inte kan hålla eller hantera en bok eller fokusera eller röra ögonen i den utsträckning som normalt sett krävs för att kunna läsa. Lag ([2018:1099](https://selex.se/eli/sfs/2018/1099)).

</section>
<section id="kap2.17a" class="paragraf">

#### 17 a §

Ett behörigt organ får under motsvarande förutsättningar som anges i [17 §](#kap2.17) framställa sådana exemplar som avses i den paragrafen. Det får även överföra och sprida sådana exemplar till personer med syn- eller annan läsnedsättning som avses i den paragrafen och som är bosatta i Sverige eller i en annan stat inom Europeiska ekonomiska samarbetsområdet (EES), till andra behöriga organ i Sverige och till organ i en annan stat inom EES som i den staten är behöriga organ.

Första stycket ger endast rätt att framställa exemplar av verk som det behöriga organet lovligen har tillgång till. Framställningen, överföringen och spridningen får ske endast till en person med syn- eller annan läsnedsättning för hans eller hennes egen användning och får inte ske i förvärvssyfte.

Med ett behörigt organ i Sverige avses

1. en myndighet som har i uppgift att tillhandahålla utbildning, anpassad läsning eller tillgång till information för personer med syn- eller annan läsnedsättning,

2. en organisation som utan vinstsyfte tillhandahåller sådana tjänster som avses i 1 om organisationen tillhandahåller tjänsterna med stöd av lag eller annan författning eller får bidrag från det allmänna för att tillhandahålla tjänsterna, eller

3. en icke-vinstdrivande organisation som tillhandahåller sådana tjänster som avses i 1 som en av sina huvudsakliga uppgifter eller institutionella skyldigheter eller som en del av sitt uppdrag i allmänhetens intresse. Lag ([2018:1099](https://selex.se/eli/sfs/2018/1099)).

</section>
<section id="kap2.17b" class="paragraf">

#### 17 b §

Avtalsvillkor som inskränker rätten att använda verk enligt 17 eller [17 a §](#kap2.17a) är ogiltiga. Lag ([2018:1099](https://selex.se/eli/sfs/2018/1099)).

</section>
<section id="kap2.17c" class="paragraf">

#### 17 c §

När ett behörigt organ som är etablerat i Sverige överför eller sprider exemplar med stöd av [17 a §](#kap2.17a) till personer med syn- eller annan läsnedsättning på ett sådant sätt att dessa personer får behålla ett exemplar av verket, har upphovsmannen rätt till ersättning. Lag ([2018:1099](https://selex.se/eli/sfs/2018/1099)).

</section>
<section id="kap2.17d" class="paragraf">

#### 17 d §

De myndigheter och organisationer som avses i [17 a §](#kap2.17a) tredje stycket 1 och 2 ska anses erkända att tillhandahålla utbildning, anpassad läsning eller tillgång till information för personer med syn- eller annan läsnedsättning vid tillämpningen av Europaparlamentets och rådets förordning [(EU) 2017/1563](https://eur-lex.europa.eu/legal-content/SV/ALL/?uri=celex%3A31563R2017) av den 13 september 2017 om gränsöverskridande utbyte mellan unionen och tredjeländer av exemplar i tillgängligt format av vissa verk och andra alster som skyddas av upphovsrätt och närstående rättigheter till förmån för personer med blindhet, synnedsättning eller annan läsnedsättning, i den ursprungliga lydelsen. Lag ([2018:1099](https://selex.se/eli/sfs/2018/1099)).

</section>
<section id="kap2.17e" class="paragraf">

#### 17 e §

Var och en får i andra fall än som avses i 17 och [17 a §](#kap2.17a)§ och på annat sätt än genom ljudupptagning framställa sådana exemplar av offentliggjorda litterära och musikaliska verk samt av offentliggjorda alster av bildkonst, som personer med funktionsnedsättning behöver för att kunna ta del av verken. Exemplaren får också spridas till dessa personer.

Bibliotek och sådana organisationer som arbetar för delaktighet för personer med funktionsnedsättning får i andra fall än som avses i 17 och [17 a §](#kap2.17a)§ även

1. överföra exemplar av de verk som avses i första stycket till personer med funktionsnedsättning som behöver exemplaren för att kunna ta del av verken,

2. genom ljudupptagning framställa sådana exemplar av offentliggjorda litterära verk som personer med funktionsnedsättning behöver för att kunna ta del av verken, samt sprida och överföra ljudupptagningarna till dessa personer, och

3. framställa sådana exemplar av verk som sänds ut i ljudradio eller television och av filmverk som personer som är döva eller har en hörselnedsättning behöver för att kunna ta del av verken, samt sprida och överföra exemplar av verken till dessa personer.

Framställning av exemplar, spridning av exemplar och överföring till allmänheten av exemplar med stöd av denna paragraf får inte ske i förvärvssyfte. Exemplaren får inte heller användas för andra ändamål än som avses i paragrafen.

När bibliotek och organisationer med stöd av denna paragraf sprider exemplar eller överför exemplar av verk till personer med funktionsnedsättning på ett sådant sätt att dessa personer får behålla ett exemplar av verket, har upphovsmannen rätt till ersättning. Detsamma gäller om någon med stöd av första stycket andra meningen överlåter fler än några få exemplar till personer med funktionsnedsättning. Lag ([2018:1099](https://selex.se/eli/sfs/2018/1099)).

</section>
<section id="kap2.17f" class="paragraf">

#### 17 f §

Regeringen får meddela föreskrifter om information som ska lämnas och om krav på dokumentation när behöriga organ samt bibliotek och sådana organisationer som arbetar för delaktighet för personer med funktionsnedsättning framställer, överför eller sprider exemplar enligt 17 a eller [17 e §](#kap2.17e) samt om uppgifter som sådana exemplar ska förses med.

Regeringen får även meddela föreskrifter om rutiner som ett behörigt organ som är etablerat i Sverige ska följa och information som det ska lämna när det framställer, överför eller sprider exemplar med stöd av [17 a §](#kap2.17a) till personer med syn- eller annan läsnedsättning i en annan stat inom EES eller till organ i en annan stat inom EES som i den staten är behöriga organ. Lag ([2018:1099](https://selex.se/eli/sfs/2018/1099)).

</section>
<section id="kap2.18" class="paragraf">

#### 18 §

Har betecknats [15 §](#kap2.15) genom lag ([2022:1712](https://selex.se/eli/sfs/2022/1712)).

</section>

</section>
<section id="kap2.spridning-av-exemplar">

### Spridning av exemplar

<section id="kap2.19" class="paragraf">

#### 19 §

När ett exemplar av ett verk med upphovsmannens samtycke har överlåtits inom Europeiska ekonomiska samarbetsområdet, får exemplaret spridas vidare.

Första stycket ger inte rätt att tillhandahålla allmänheten

1. exemplar av verk, utom byggnader och brukskonst, genom uthyrning eller andra jämförliga rättshandlingar, eller

2. exemplar av datorprogram i maskinläsbar form eller filmverk genom utlåning. Lag ([2005:359](https://selex.se/eli/sfs/2005/359)).

</section>

</section>
<section id="kap2.visning-av-exemplar">

### Visning av exemplar

<section id="kap2.20" class="paragraf">

#### 20 §

När ett verk har utgivits får de exemplar som omfattas av utgivningen visas offentligt. Motsvarande gäller när upphovsmannen har överlåtit exemplar av ett konstverk. Lag ([2005:359](https://selex.se/eli/sfs/2005/359)).

</section>

</section>
<section id="kap2.konstverk-som-ingår-i-en-film">

### Konstverk som ingår i en film, ett televisionsprogram eller en bild

<section id="kap2.20a" class="paragraf">

#### 20 a §

Var och en får genom film eller televisionsprogram framställa och sprida exemplar av konstverk, framföra konstverk offentligt och överföra konstverk till allmänheten, om förfogandet är av underordnad betydelse med hänsyn till filmens eller televisionsprogrammets innehåll. Motsvarande förfoganden får göras vad gäller konstverk som förekommer i bakgrunden av eller annars ingår som en oväsentlig del av en bild.

Förfoganden enligt första stycket får dock endast ske om förlagan till det exemplar som framställs när konstverket tas in i filmen, televisionsprogrammet eller bilden är ett exemplar som omfattas av en utgivning av konstverket eller ett exemplar som överlåtits av upphovsmannen. Om någon exemplarframställning inte sker, gäller motsvarande det exemplar som direkt överförs till allmänheten genom televisionsprogrammet. Lag ([2005:359](https://selex.se/eli/sfs/2005/359)).

</section>

</section>
<section id="kap2.offentliga-framföranden">

### Offentliga framföranden

<section id="kap2.21" class="paragraf">

#### 21 §

Var och en får, med undantag för filmverk och sceniska verk, framföra offentliggjorda verk offentligt

1. vid tillfällen där framförandet av sådana verk inte är det huvudsakliga, tillträdet är avgiftsfritt och anordnandet sker utan förvärvssyfte samt

2. vid undervisning eller gudstjänst.

Riksdagen samt statliga och kommunala myndigheter får i fall som avses i första stycket 1 även framföra offentliggjorda filmverk och sceniska verk. Verken får framföras endast genom en uppkoppling till ett externt nätverk som tillhandahålls i syfte att tillgodose ett allmänt informationsintresse och, när det gäller arkiv och bibliotek som avses i [16 §](#kap2.16) andra stycket, genom ett tekniskt hjälpmedel avsett för enstaka besökare i syfte att tillgängliggöra verk som ingår i de egna samlingarna. Framförandet får ske endast i riksdagens eller myndigheternas egna lokaler.

Första stycket 2 ger inte rätt att i förvärvssyfte framföra sammanställningar vid undervisning. Lag ([2022:1712](https://selex.se/eli/sfs/2022/1712)).

</section>

</section>
<section id="kap2.citat">

### Citat

<section id="kap2.22" class="paragraf">

#### 22 §

Var och en får citera ur offentliggjorda verk i överensstämmelse med god sed och i den omfattning som motiveras av ändamålet. Lag ([1993:1007](https://selex.se/eli/sfs/1993/1007)).

</section>
<section id="kap2.22a" class="paragraf" selex:status="upphavd" selex:upphavd="true">

#### 22 a §

Har upphävts genom lag ([1993:1007](https://selex.se/eli/sfs/1993/1007)).

</section>
<section id="kap2.22b" class="paragraf" selex:status="upphavd" selex:upphavd="true">

#### 22 b §

Har upphävts genom lag ([1993:1007](https://selex.se/eli/sfs/1993/1007)).

</section>
<section id="kap2.22c" class="paragraf" selex:status="upphavd" selex:upphavd="true">

#### 22 c §

Har upphävts genom lag ([1993:1007](https://selex.se/eli/sfs/1993/1007)).

</section>
<section id="kap2.22d" class="paragraf" selex:status="upphavd" selex:upphavd="true">

#### 22 d §

Har upphävts genom lag ([1993:1007](https://selex.se/eli/sfs/1993/1007)).

</section>

</section>
<section id="kap2.återgivning-av-konstverk-och-b">

### Återgivning av konstverk och byggnader

<section id="kap2.23" class="paragraf">

#### 23 §

Offentliggjorda konstverk får återges

1. i anslutning till texten i en vetenskaplig framställning som inte framställts i förvärvssyfte,

2. i anslutning till texten i en kritisk framställning, dock inte i digital form och

3. i en tidning eller tidskrift i samband med en redogörelse för en dagshändelse, dock inte om verket har skapats för att återges i en sådan publikation.

Första stycket gäller endast om återgivningen sker i överensstämmelse med god sed och i den omfattning som motiveras av ändamålet. Lag ([2005:359](https://selex.se/eli/sfs/2005/359)).

</section>
<section id="kap2.24" class="paragraf">

#### 24 §

Konstverk får avbildas

1. om de stadigvarande är placerade på eller vid allmän plats utomhus,

2. om syftet är att annonsera en utställning eller försäljning av konstverken, men endast i den utsträckning som behövs för att främja utställningen eller försäljningen, eller

3. om de ingår i en samling, i kataloger, dock inte i digital form.

Byggnader får fritt avbildas. Lag ([2005:359](https://selex.se/eli/sfs/2005/359)).

</section>
<section id="kap2.24a" class="paragraf" selex:status="upphavd" selex:upphavd="true">

#### 24 a §

Har upphävts genom lag ([1993:1007](https://selex.se/eli/sfs/1993/1007)).

Information om dagshändelser genom ljudradio och television m.m.

</section>
<section id="kap2.25" class="paragraf">

#### 25 §

Verk som syns eller hörs under en dagshändelse får återges vid information om dagshändelsen genom ljudradio, television, direkt överföring eller film. Verken får dock återges endast i den omfattning som motiveras av informationssyftet. Lag ([1993:1007](https://selex.se/eli/sfs/1993/1007)).

</section>
<section id="kap2.25a" class="paragraf">

#### 25 a §

Verk som syns eller hörs i en televisionsutsändning får återges när ett televisionsföretag med stöd av [48 a §](#kap2.48a) återger ett utdrag ur utsändningen. Lag ([2010:697](https://selex.se/eli/sfs/2010/697)).

Offentliga debatter, allmänna handlingar m.m.

</section>
<section id="kap2.26" class="paragraf">

#### 26 §

Var och en får återge vad som muntligen eller skriftligen anförs

1. inför myndigheter,

2. i statliga eller kommunala representationer,

3. vid offentliga debatter om allmänna angelägenheter eller

4. vid offentliga utfrågningar om sådana angelägenheter.

Första stycket 1 och 2 gäller dock inte uppgifter för vilka sekretess gäller enligt [31 kap. 23 § offentlighets- och sekretesslagen](https://selex.se/eli/sfs/2009/400#kap31.23) ([2009:400](https://selex.se/eli/sfs/2009/400)).

Vid tillämpning av första stycket gäller

1. att skrifter vilka åberopas som bevis, utlåtanden och liknande får återges endast i samband med en redogörelse för det mål eller ärende i vilket de förekommit och endast i den omfattning som motiveras av ändamålet med redogörelsen,

2. att en upphovsman har ensamrätt att ge ut samlingar av sina anföranden och

3. att det som anförs vid sådana utfrågningar som avses i första stycket 4 inte får återges i ljudradio eller television med stöd av den bestämmelsen. Lag ([2009:406](https://selex.se/eli/sfs/2009/406)).

</section>
<section id="kap2.26a" class="paragraf">

#### 26 a §

Var och en får återge verk, vilka ingår i de handlingar som avses i [9 §](#kap2.9) första stycket och är av de slag som anges i [9 §](#kap2.9) andra stycket 2-4. Detta gäller dock inte ett sådant verk som avses i [9 §](#kap2.9) tredje stycket. Upphovsmannen har rätt till ersättning, utom när återgivningen sker i samband med

1. en myndighets verksamhet eller

2. en redogörelse för ett mål eller ärende i vilket verket förekommit och verket återges endast i den omfattning som motiveras av ändamålet med redogörelsen.

Var och en får återge handlingar som är upprättade hos svenska myndigheter men inte är sådana som avses i [9 §](#kap2.9) första stycket.

Andra stycket gäller inte beträffande

1. kartor,

2. tekniska förebilder,

3. datorprogram,

4. verk som skapats för undervisning,

5. verk som är resultatet av vetenskaplig forskning,

6. alster av bildkonst,

7. musikaliska verk,

8. diktverk eller

9. verk av vilka exemplar genom en myndighets försorg tillhandahålls allmänheten i samband med affärsverksamhet. Lag ([2000:92](https://selex.se/eli/sfs/2000/92)).

</section>
<section id="kap2.26b" class="paragraf">

#### 26 b §

Allmänna handlingar skall oavsett upphovsrätten tillhandahållas enligt [2 kap. tryckfrihetsförordningen](https://selex.se/eli/sfs/1949/105).

Upphovsrätten hindrar inte att ett verk används i rättsvårdens eller den allmänna säkerhetens intresse. Lag ([1997:790](https://selex.se/eli/sfs/1997/790)).

</section>

</section>
<section id="kap2.ändringar-av-byggnader-och-bru">

### Ändringar av byggnader och bruksföremål

<section id="kap2.26c" class="paragraf">

#### 26 c §

Ägaren till en byggnad eller ett bruksföremål får ändra egendomen utan upphovsmannens samtycke. Lag ([1993:1007](https://selex.se/eli/sfs/1993/1007)).

</section>

</section>
<section id="kap2.särskilda-bestämmelser-om-radi">

### Särskilda bestämmelser om radio och tv

<section id="kap2.26d" class="paragraf">

#### 26 d §

Ny beteckning [42 e §](#kap2.42e) genom lag ([2005:359](https://selex.se/eli/sfs/2005/359)).

</section>
<section id="kap2.26e" class="paragraf">

#### 26 e §

Ett radio- eller tv-företag som har rätt att sända ut ett verk får ta upp verket på en anordning genom vilken det kan återges, om det görs

1. för användning vid egna utsändningar ett fåtal gånger under begränsad tid,

2. för att säkerställa bevisning om utsändningens innehåll, eller

3. för att en statlig myndighet ska kunna utöva tillsyn över utsändningsverksamheten.

Den som enligt 5 kap. [3 §](#kap5.3) lagen ([1991:1559](https://selex.se/eli/sfs/1991/1559)) med föreskrifter på tryckfrihetsförordningens och yttrandefrihetsgrundlagens områden är skyldig att spela in ett program som tillhandahålls i beställradio eller i beställ-tv får framställa exemplar av verk som ingår i programmet, om det görs för att säkerställa bevisning om programmets innehåll eller för att en statlig myndighet ska kunna utöva tillsyn över verksamheten.

Upptagningar som avses i första stycket 2 och 3 får användas endast för de ändamål som anges där. Om sådana upptagningar har dokumentariskt värde, får de dock bevaras hos Kungl. biblioteket. Exemplar som avses i andra stycket får användas endast för de ändamål som anges där.

En statlig myndighet som har till uppgift att utöva tillsyn över reklamen i ljudradio- och televisionsutsändningar och program som avses i andra stycket får återge verk som ingår i dessa i den omfattning som motiveras av ändamålet med tillsynen. Lag ([2020:872](https://selex.se/eli/sfs/2020/872)).

</section>
<section id="kap2.26f" class="paragraf">

#### 26 f §

Ny beteckning [42 f §](#kap2.42f) genom lag ([2005:359](https://selex.se/eli/sfs/2005/359)).

Särskilda bestämmelser om datorprogram m.m.

</section>
<section id="kap2.26g" class="paragraf">

#### 26 g §

Den som har förvärvat rätt att använda ett datorprogram får framställa sådana exemplar av programmet och göra sådana ändringar i programmet som är nödvändiga för att han skall kunna använda programmet för dess avsedda ändamål. Detta gäller även rättelse av fel.

Den som har rätt att använda ett datorprogram får framställa säkerhetsexemplar av programmet, om detta är nödvändigt för den avsedda användningen av programmet.

Exemplar som framställs med stöd av första eller andra stycket får inte utnyttjas för andra ändamål och får inte heller användas när rätten att utnyttja programmet har upphört.

Den som har rätt att använda ett datorprogram får iaktta, undersöka eller prova programmets funktion för att fastställa de idéer och principer som ligger bakom programmets olika detaljer. Detta gäller under förutsättning att det sker vid sådan laddning, visning på skärm, körning, överföring eller lagring av programmet som han har rätt att utföra.

Den som har rätt att använda en sammanställning får förfoga över den på det sätt som är nödvändigt för att han skall kunna använda sammanställningen för dess avsedda ändamål.

Avtalsvillkor som inskränker användarens rätt enligt andra, fjärde eller femte stycket är ogiltiga. Lag ([1997:790](https://selex.se/eli/sfs/1997/790)).

</section>
<section id="kap2.26h" class="paragraf">

#### 26 h §

Återgivning av ett datorprograms kod eller översättning av kodens form är tillåten om åtgärderna krävs för att få den information som är nödvändig för att uppnå samverkansförmåga mellan programmet och ett annat program. Detta gäller dock endast under förutsättning att följande villkor är uppfyllda:

1. åtgärderna utförs av en person som har rätt att använda programmet eller för hans räkning av en person som har fått rätt att utföra åtgärderna,

2. den information som är nödvändig för att uppnå samverkansförmåga har inte tidigare varit lätt åtkomlig för de i 1 angivna personerna och

3. åtgärderna är begränsade till de delar av originalprogrammet som är nödvändiga för att uppnå den avsedda samverkansförmågan.

Första stycket innebär inte att informationen får

1. användas för andra ändamål än att uppnå den avsedda samverkansförmågan,

2. överlämnas till andra personer, utom när detta är nödvändigt för att uppnå den avsedda samverkansförmågan,

3. användas för utveckling, tillverkning eller marknadsföring av ett datorprogram som i förhållande till det skyddade programmet har en väsentligen likartad uttrycksform eller

4. användas för andra åtgärder som utgör intrång i upphovsrätten.

Avtalsvillkor som inskränker användarens rätt enligt denna paragraf är ogiltiga. Lag ([1993:1007](https://selex.se/eli/sfs/1993/1007)).

</section>
<section id="kap2.26i" class="paragraf">

#### 26 i §

Ny beteckning [42 a §](#kap2.42a) genom lag ([2005:359](https://selex.se/eli/sfs/2005/359)).

</section>

</section>

</section>
<section id="kap2a" class="kapitel">

## 2 a kap. Rätt till särskild ersättning

<section id="kap2a.26j" class="paragraf" selex:status="upphavd" selex:upphavd="true">

#### 26 j §

Har upphävts genom lag ([2007:521](https://selex.se/eli/sfs/2007/521)).

</section>
<section id="kap2a.ersättning-vid-tillverkning-oc">

### Ersättning vid tillverkning och införsel av anordningar för ljud- eller bildupptagning

<section id="kap2a.26k" class="paragraf">

#### 26 k §

När en näringsidkare i sin yrkesmässiga verksamhet tillverkar eller till landet inför anordningar på vilka ljud eller rörliga bilder kan tas upp och som är särskilt ägnade för framställning av exemplar av verk för privat bruk, har upphovsmän till skyddade verk som därefter har sänts ut i ljudradio eller television eller som har getts ut på anordningar genom vilka de kan återges rätt till ersättning av näringsidkaren.

Upphovsmännen har dock inte rätt till ersättning, om de tillverkade eller införda anordningarna ska

1. användas till annat än framställning av exemplar av verk för privat bruk,

2. föras ut ur landet, eller

3. användas till framställning av exemplar av verk till personer med funktionsnedsättning. Lag ([2018:1099](https://selex.se/eli/sfs/2018/1099)).

</section>
<section id="kap2a.26l" class="paragraf">

#### 26 l §

Ersättningen enligt [26 k §](#kap2a.26k) är

1. för en anordning för analog upptagning: två och ett halvt öre för varje möjlig upptagningsminut,

2. för anordningar där digital upptagning kan ske upprepade gånger: 0,4 öre per megabyte lagringsutrymme,

3. för andra anordningar där digital upptagning kan ske: 0,25 öre per megabyte lagringsutrymme.

Näringsidkaren har rätt till nedsättning av ersättningsbeloppen enligt första stycket, om

1. upphovsmännen på annat sätt kompenseras för framställning av exemplar av sådana verk som avses i [26 k §](#kap2a.26k), eller

2. ersättningen med hänsyn till omständigheter hänförliga till en anordning eller i övrigt förhållandena på marknaden är oskäligt hög. Lag ([2005:359](https://selex.se/eli/sfs/2005/359)).

</section>
<section id="kap2a.26m" class="paragraf">

#### 26 m §

Endast en organisation som företräder ett flertal ersättningsberättigade upphovsmän och innehavare av närstående rättigheter på området har rätt att kräva in och träffa avtal om att sätta ned ersättning enligt 26 k och [26 l §](#kap2a.26l)§. Organisationen ska kräva in ersättningen och fördela den mellan de ersättningsberättigade, efter avdrag för ersättning till organisationen för dess omkostnader. Vid fördelningen ska rättighetshavare som inte företräds av organisationen vara likställda med rättighetshavare som organisationen företräder.

Näringsidkare som avses i [26 k §](#kap2a.26k) första stycket ska anmäla sig hos en sådan organisation som avses i första stycket. Näringsidkaren ska på begäran av organisationen redovisa det antal anordningar som omfattas av rätt till ersättning, anordningarnas upptagningstid eller lagringskapacitet, om anordningarna kan användas för digital upptagning upprepade gånger och när anordningarna tillverkades eller infördes. Av redovisningen ska framgå antalet anordningar enligt [26 k §](#kap2a.26k) andra stycket. Lag ([2016:979](https://selex.se/eli/sfs/2016/979)).

</section>

</section>
<section id="kap2a.ersättning-vid-vidareförsäljni">

### Ersättning vid vidareförsäljning av originalkonstverk (följerätt)

<section id="kap2a.26n" class="paragraf">

#### 26 n §

Om ett exemplar av ett originalkonstverk som har överlåtits säljs vidare inom upphovsrättens giltighetstid har upphovsmannen rätt till ersättning (följerätt) om någon som är yrkesmässigt verksam på konstmarknaden är säljare, förmedlare eller köpare vid försäljningen. Med originalkonstverk avses

1. konstverk som har utförts av konstnären själv, eller

2. exemplar av konstverk som har framställts i ett begränsat antal av konstnären själv eller med hans eller hennes tillstånd.

Upphovsmannen har inte rätt till ersättning om

1. försäljningspriset exklusive mervärdesskatt inte överstiger en tjugondel av prisbasbeloppet enligt [2 kap. 6 och 7 §§ socialförsäkringsbalken](https://selex.se/eli/sfs/2010/110#kap2.6),

2. försäljningen avser ett alster av byggnadskonst, eller

3. försäljningen sker från en privatperson till ett museum som är öppet för allmänheten och som bedriver verksamhet utan vinstsyfte, om försäljningen skett utan att en förmedlare som är yrkesmässigt verksam på konstmarknaden medverkat.

Om endast en person som är yrkesmässigt verksam på konstmarknaden som säljare, förmedlare eller köpare deltar vid försäljningen, ska ersättningen betalas av denne. Har fler än en sådan person deltagit vid försäljningen ska ersättningen betalas av säljaren. Om säljaren inte är yrkesmässigt verksam på konstmarknaden ska ersättningen i stället betalas av förmedlaren. Lag ([2010:1206](https://selex.se/eli/sfs/2010/1206)).

</section>
<section id="kap2a.26o" class="paragraf">

#### 26 o §

Ersättningen enligt [26 n §](#kap2a.26n) skall beräknas på försäljningspriset exklusive mervärdesskatt och tas ut med

1. fem procent av den del av försäljningspriset som inte överstiger 50 000 euro,

2. tre procent av den del av försäljningspriset som ligger mellan 50 000,01 och 200 000 euro,

3. en procent av den del av försäljningspriset som ligger mellan 200 000,01 och 350 000 euro,

4. en halv procent av den del av försäljningspriset som ligger mellan 350 000,01 och 500 000 euro,

5. 0,25 procent av den del av försäljningspriset som överstiger 500 000 euro.

Ersättning enligt första stycket får tas ut med högst 12 500 euro.

Vid fastställande av vad som skall betalas i följerättsersättning skall omräkning av de belopp som anges i första och andra styckena från euro till svenska kronor ske enligt den växelkurs som Europeiska centralbanken har fastställt för den dag då försäljningen äger rum, eller, om försäljningen inte sker på en svensk bankdag, den växelkurs som fastställts för närmast föregående svenska bankdag.

Rätten till ersättning är personlig och får inte överlåtas eller efterges. Efter upphovsmannens död är, trots [10 kap. 3 § första stycket äktenskapsbalken](https://selex.se/eli/sfs/1987/230#kap10.3), föreskrifterna om bodelning, arv och testamente tillämpliga på rätten. Lag ([2007:521](https://selex.se/eli/sfs/2007/521)).

</section>
<section id="kap2a.26p" class="paragraf">

#### 26 p §

Endast en organisation som företräder ett flertal upphovsmän till i Sverige använda verk på området har rätt att kräva in följerättsersättning.

Den som är yrkesmässigt verksam på konstmarknaden som säljare, förmedlare eller köpare ska senast den 1 april till organisationen redovisa de ersättningsgrundande försäljningar som har gjorts under det närmast föregående kalenderåret. För varje försäljning ska uppgifter lämnas om upphovsmannen, verket, försäljningspriset och datum för försäljningen. Om inga ersättningsgrundande försäljningar har gjorts, ska detta redovisas.

Den som är ersättningsskyldig ska betala ersättningen när organisationen kräver in den. Om det inte har framställts något krav beträffande en ersättningsgrundande försäljning, ska den ersättningsskyldige betala ersättningen till organisationen senast den 1 maj året efter försäljningen.

En fordran på följerättsersättning preskriberas tre år efter utgången av det kalenderår då försäljningen gjordes, om inte organisationen dessförinnan krävt den ersättningsskyldige på ersättningen eller uppmärksammat denne på att fordran har förfallit till betalning. Lag ([2018:604](https://selex.se/eli/sfs/2018/604)).

</section>
<section id="kap2a.26q" class="paragraf">

#### 26 q §

Organisationen ska betala följerättsersättningen till den ersättningsberättigade efter avdrag för de omkostnader som organisationen har haft.

Den ersättningsberättigades fordran på organisationen preskriberas tio år efter det att den uppkom, dock endast om organisationen har vidtagit rimliga åtgärder för att finna den ersättningsberättigade. Lag ([2018:604](https://selex.se/eli/sfs/2018/604)).

</section>

</section>

</section>
<section id="kap3" class="kapitel">

## 3 Kap. Upphovsrättens övergång

<section id="kap3.allmänna-bestämmelser-om-överl">

### Allmänna bestämmelser om överlåtelse

<section id="kap3.27" class="paragraf">

#### 27 §

Upphovsrätt får, med den begränsning som framgår av [3 §](#kap3.3), helt eller delvis överlåtas. Överlåtelse av exemplar omfattar inte överlåtelse av upphovsrätt. I fråga om beställd porträttbild får upphovsmannen dock inte utöva sin rätt utan tillstånd av beställaren eller, efter dennes död, av hans eller hennes efterlevande make och arvingar.

I 29-[29 e §](#kap3.29e)§ finns bestämmelser om upphovsmannens rätt till ersättning och information och om upphovsmannens rätt att häva ett avtal. Bestämmelserna tillämpas inte på överlåtelse av upphovsrätt till datorprogram. Avtalsvillkor som inskränker upphovsmannens rätt enligt 29, 29 a eller [29 b §](#kap3.29b) är ogiltiga. Detsamma gäller avtalsvillkor som inskränker upphovsmannens rätt att begära alternativ tvistlösning i en tvist om rätt till ersättning enligt [29 §](#kap3.29) andra stycket eller om rätt till information enligt 29 a eller [29 b §](#kap3.29b).

I 30-32 och 36-[39 §](#kap3.39)§ finns bestämmelser om överlåtelse av upphovsrätt i vissa särskilda avseenden. De tillämpas i den utsträckning det inte har avtalats om något annat. Lag ([2022:1712](https://selex.se/eli/sfs/2022/1712)).

</section>
<section id="kap3.28" class="paragraf">

#### 28 §

Om ej annat avtalats, äger den till vilken upphovsrätt överlåtits icke ändra verket samt ej heller överlåta rätten vidare. Ingår rätten i en rörelse, må den överlåtas i samband med överlåtelse av rörelsen eller del därav; överlåtaren svarar dock alltjämt för avtalets fullgörande.

</section>

</section>
<section id="kap3.upphovsmannens-rätt-till-ersät">

### Upphovsmannens rätt till ersättning

<section id="kap3.29" class="paragraf">

#### 29 §

När en upphovsman i avtal överlåter sin upphovsrätt till någon som avser att utnyttja rätten i förvärvsverksamhet, har upphovsmannen rätt till skälig ersättning.

Om den avtalade ersättningen för en överlåtelse enligt första stycket senare visar sig vara oproportionerligt låg i förhållande till förvärvarens intäkter från utnyttjandet av verket, har upphovsmannen rätt till ytterligare skälig ersättning. Lag ([2022:1712](https://selex.se/eli/sfs/2022/1712)).

</section>

</section>
<section id="kap3.upphovsmannens-rätt-till-infor">

### Upphovsmannens rätt till information

<section id="kap3.29a" class="paragraf">

#### 29 a §

Efter en överlåtelse som avses i [29 §](#kap3.29) första stycket ska förvärvaren minst en gång per år lämna aktuell, relevant och uttömmande information till upphovsmannen om de sätt på vilka verket har utnyttjats, samtliga intäkter som förvärvaren har haft från utnyttjandet och den ersättning som upphovsmannen har rätt till. Skyldigheten att lämna sådan information gäller under förutsättning att

1. förvärvaren har haft intäkter från utnyttjandet av verket, eller

2. upphovsmannens ersättning är beroende av i vilken omfattning verket utnyttjas.

Vid bedömningen av vilken omfattning den information som ska lämnas enligt första stycket ska ha, ska de särskilda förhållandena i den aktuella sektorn beaktas. Om det med hänsyn till de intäkter utnyttjandet av ett verk gett upphov till skulle innebära en oproportionerlig administrativ börda att lämna informationen, får den begränsas till vad som rimligen kan krävas.

Om upphovsmannens bidrag till verket, eller upphovsmannens bidrag i förhållande till ett annat verk där verket ingår, inte är betydande, har upphovsmannen rätt till information enligt första stycket endast om upphovsmannen behöver informationen för att kunna framställa krav på ytterligare skälig ersättning enligt [29 §](#kap3.29) andra stycket. I sådana fall ska förvärvaren lämna informationen på begäran av upphovsmannen. Lag ([2022:1712](https://selex.se/eli/sfs/2022/1712)).

</section>
<section id="kap3.29b" class="paragraf">

#### 29 b §

Om förvärvaren inte har tillgång till information som ska lämnas enligt [29 a §](#kap3.29a), men informationen finns tillgänglig hos någon som med förvärvarens tillstånd utnyttjar verket, har upphovsmannen rätt att på begäran få informationen från denne. Förvärvaren ska informera upphovsmannen om identiteten på den som utnyttjar verket. Lag ([2022:1712](https://selex.se/eli/sfs/2022/1712)).

</section>
<section id="kap3.29c" class="paragraf">

#### 29 c §

Information som har lämnats enligt 29 a eller [29 b §](#kap3.29b) ska upphovsmannen vid tillämpning av lagen ([2018:558](https://selex.se/eli/sfs/2018/558)) om företagshemligheter anses ha fått del av i förtroende i samband med en affärsförbindelse, om den som har lämnat informationen har angett att den utgör en företagshemlighet. Lag ([2022:1712](https://selex.se/eli/sfs/2022/1712)).

</section>

</section>
<section id="kap3.upphovsmannens-rätt-att-häva-e">

### Upphovsmannens rätt att häva ett avtal

<section id="kap3.29d" class="paragraf">

#### 29 d §

Om en överlåtelse som avses i [29 §](#kap3.29) första stycket innebär att förvärvaren har ensamrätt att utnyttja verket, har upphovsmannen, förutom i fall som avses i [29 e §](#kap3.29e) första stycket, rätt att helt eller delvis häva avtalet och behålla mottagen ersättning, om

1. förvärvaren inte utnyttjar verket inom en rimlig tid från överlåtelsen eller sedan verket senast utnyttjades,

2. upphovsmannen därefter har uppmanat förvärvaren att utnyttja verket och förvärvaren inte inom sex månader från uppmaningen gör det, och

3. det uteblivna utnyttjandet inte till övervägande del beror på omständigheter som upphovsmannen rimligen kan förväntas avhjälpa.

Om upphovsmannen inte har rätt till information enligt [29 a §](#kap3.29a), ska förvärvaren på begäran lämna den information som krävs för att upphovsmannen ska kunna bedöma om han eller hon har rätt att häva avtalet.

Avtalsvillkor som inskränker upphovsmannens rätt enligt denna paragraf är giltiga endast om de följer av ett kollektivt förhandlat avtal som tillämpas på överlåtelseavtalet. Lag ([2022:1712](https://selex.se/eli/sfs/2022/1712)).

</section>
<section id="kap3.29e" class="paragraf">

#### 29 e §

Rätten till hävning enligt [29 d §](#kap3.29d) gäller inte filmverk. Den gäller inte heller överlåtelse av rätt till inspelning av ett verk på film, när filmverket har spelats in.

Om ett verk innehåller bidrag från fler än en upphovsman, kan upphovsmännen endast gemensamt lämna uppmaning och hävningsförklaring som avses i [29 d §](#kap3.29d). Lag ([2022:1712](https://selex.se/eli/sfs/2022/1712)).

Avtal om offentligt framförande m.m.

</section>
<section id="kap3.30" class="paragraf">

#### 30 §

Om en överlåtelse avser rätt att överföra ett verk till allmänheten eller att framföra det offentligt, ska överlåtelsen gälla i tre år och inte medföra ensamrätt. Detta gäller dock inte filmverk. Lag ([2022:1712](https://selex.se/eli/sfs/2022/1712)).

</section>

</section>
<section id="kap3.förlagsavtal">

### Förlagsavtal

<section id="kap3.31" class="paragraf">

#### 31 §

Genom förlagsavtal överlåter upphovsmannen till förläggare rätt att genom tryck eller liknande förfarande mångfaldiga och utgiva litterärt eller konstnärligt verk.

Manuskript eller annat exemplar av verket, efter vilket detta skall återgivas, förblir i upphovsmannens ägo.

</section>
<section id="kap3.32" class="paragraf">

#### 32 §

Förläggaren har rätt att utgiva en upplaga, vilken ej må överstiga av litterärt verk 2 000, av musikaliskt verk 1 000 och av konstverk 200 exemplar.

Med upplaga förstås vad förläggaren på en gång låter framställa.

</section>
<section id="kap3.33" class="paragraf" selex:status="upphavd" selex:upphavd="true">

#### 33 §

Har upphävts genom lag ([2022:1712](https://selex.se/eli/sfs/2022/1712)).

</section>
<section id="kap3.34" class="paragraf" selex:status="upphavd" selex:upphavd="true">

#### 34 §

Har upphävts genom lag ([2022:1712](https://selex.se/eli/sfs/2022/1712)).

</section>
<section id="kap3.35" class="paragraf" selex:status="upphavd" selex:upphavd="true">

#### 35 §

Har upphävts genom lag ([2022:1712](https://selex.se/eli/sfs/2022/1712)).

</section>
<section id="kap3.36" class="paragraf">

#### 36 §

Påbörjas framställning av ny upplaga senare än ett år efter det föregående upplaga utgavs, skall upphovsmannen före framställningen erhålla tillfälle att göra sådana ändringar i verket, som kunna vidtagas utan oskälig kostnad och icke ändra verkets karaktär.

</section>
<section id="kap3.37" class="paragraf">

#### 37 §

Upphovsmannen har icke rätt att på nytt utgiva verket i den form och på det sätt som avses i avtalet, förrän den eller de upplagor som förläggaren äger utgiva blivit slutsålda.

Litterärt verk må dock sedan femton år förflutit efter det år, då utgivningen påbörjades, av upphovsmannen intagas i upplaga av hans samlade eller valda arbeten.

</section>
<section id="kap3.38" class="paragraf">

#### 38 §

Bestämmelserna om förlagsavtal tillämpas inte på bidrag till en tidning eller tidskrift. Lag ([2022:1712](https://selex.se/eli/sfs/2022/1712)).

</section>

</section>
<section id="kap3.avtal-om-filmning">

### Avtal om filmning

<section id="kap3.39" class="paragraf">

#### 39 §

Överlåtelse av rätt till inspelning av litterärt eller konstnärligt verk på film omfattar rätt att genom filmen på biograf, i television eller annorledes göra verket tillgängligt för allmänheten samt att i filmen återgiva talade inslag i text eller översätta dem till annat språk. Vad sålunda stadgats gäller icke musikaliskt verk. Lag ([1973:363](https://selex.se/eli/sfs/1973/363)).

</section>
<section id="kap3.40" class="paragraf" selex:status="upphavd" selex:upphavd="true">

#### 40 §

Har upphävts genom lag ([2022:1712](https://selex.se/eli/sfs/2022/1712)).

</section>

</section>
<section id="kap3.datorprogram-skapade-i-anställ">

### Datorprogram skapade i anställningsförhållanden

<section id="kap3.40a" class="paragraf">

#### 40 a §

Upphovsrätten till ett datorprogram, som skapas av en arbetstagare som ett led i hans arbetsuppgifter eller efter instruktioner av arbetsgivaren, övergår till arbetsgivaren, såvida inte något annat har avtalats. Lag ([1992:1687](https://selex.se/eli/sfs/1992/1687)).

Upphovsrättens övergång vid upphovsmannens död, m.m.

</section>
<section id="kap3.41" class="paragraf">

#### 41 §

Efter upphovsmannens död är, utan hinder av [10 kap. 3 § första stycket äktenskapsbalken](https://selex.se/eli/sfs/1987/230#kap10.3), föreskrifterna om bodelning, arv och testamente tillämpliga på upphovsrätten. Avträds boet till förvaltning av boutredningsman, får denne inte utan dödsbodelägarnas samtycke utnyttja verket på annat sätt än som förut har skett.

Upphovsmannen äger genom testamente, med bindande verkan även för efterlevande make och bröstarvingar, giva föreskrifter om rättens utövande eller bemyndiga annan att meddela dylika föreskrifter. Lag ([1987:800](https://selex.se/eli/sfs/1987/800)).

</section>
<section id="kap3.42" class="paragraf">

#### 42 §

Upphovsrätt må ej tagas i mät hos upphovsmannen själv eller hos någon, till vilken rätten övergått på grund av bodelning, arv eller testamente. Samma lag vare beträffande manuskript, så ock i fråga om exemplar av sådant konstverk som ej blivit utställt, utbjudet till salu eller eljest godkänt för offentliggörande. Lag ([1987:800](https://selex.se/eli/sfs/1987/800)).

</section>

</section>

</section>
<section id="kap3a" class="kapitel">

## 3 a kap. Avtalslicenser

<section id="kap3a.gemensamma-bestämmelser-om-avt">

### Gemensamma bestämmelser om avtalslicenser

<section id="kap3a.42a" class="paragraf">

#### 42 a §

En avtalslicens som avses i 42 b-42 i och [42 k §](#kap3a.42k)§ gäller för utnyttjande av verk på visst sätt, när ett avtal har ingåtts om utnyttjande av verk på sådant sätt med en organisation som företräder ett flertal upphovsmän till i Sverige använda verk på området. Avtalslicensen ger användaren rätt att utnyttja verk av det slag som avses med avtalet trots att verkens upphovsmän inte företräds av organisationen. För att ett verk ska få utnyttjas med stöd av [42 c §](#kap3a.42c) krävs att avtalet med organisationen har ingåtts av någon som bedriver undervisningsverksamhet i organiserade former. För att ett verk ska få utnyttjas med stöd av [42 i §](#kap3a.42i) krävs att den avtalsslutande organisationen är en kollektiv förvaltningsorganisation enligt 1 kap. [4 §](#kap1.4) 3 lagen ([2016:977](https://selex.se/eli/sfs/2016/977)) om kollektiv förvaltning av upphovsrätt.

De villkor i fråga om rätten att utnyttja verket som följer av avtalet gäller. Upphovsmannen ska i fråga om ersättning som lämnas enligt avtalet och förmåner från organisationen vilka väsentligen bekostas genom ersättningen vara likställd med de upphovsmän som organisationen företräder. Upphovsmannen har dock oavsett detta alltid rätt till ersättning som hänför sig till utnyttjandet, om han eller hon begär det inom tre år efter det år då verket utnyttjades. Krav på ersättning får riktas endast mot organisationen.

Gentemot den som använder ett verk med stöd av [42 f §](#kap3a.42f) får krav på ersättning göras gällande endast av de avtalsslutande organisationerna. Kraven ska framställas samtidigt. Lag ([2022:1712](https://selex.se/eli/sfs/2022/1712)).

Avtalslicens för myndigheter, företag och organisationer m.fl.

</section>
<section id="kap3a.42b" class="paragraf">

#### 42 b §

Riksdagen, beslutande kommunala församlingar, statliga och kommunala myndigheter samt företag och organisationer får för att tillgodose behovet av information inom sin verksamhet framställa exemplar av samt överföra och framföra offentliggjorda litterära verk och konstverk, om avtalslicens gäller enligt [42 a §](#kap3a.42a).

Första stycket gäller inte, om upphovsmannen hos någon av de avtalsslutande parterna har meddelat förbud mot exemplarframställningen, överföringen eller framförandet. Lag ([2013:691](https://selex.se/eli/sfs/2013/691)).

</section>

</section>
<section id="kap3a.avtalslicens-för-undervisnings">

### Avtalslicens för undervisningsverksamhet

<section id="kap3a.42c" class="paragraf">

#### 42 c §

För undervisningsändamål får exemplar framställas av offentliggjorda verk, om avtalslicens gäller enligt [42 a §](#kap3a.42a). Exemplaren får användas endast i undervisningsverksamhet som omfattas av det avtal som förutsätts för uppkomsten av avtalslicensen.

Första stycket gäller inte, om upphovsmannen hos någon av de avtalsslutande parterna har meddelat förbud mot exemplarframställningen. Lag ([2005:359](https://selex.se/eli/sfs/2005/359)).

</section>

</section>
<section id="kap3a.avtalslicens-för-arkiv-och-bib">

### Avtalslicens för arkiv och bibliotek

<section id="kap3a.42d" class="paragraf">

#### 42 d §

Arkiv och bibliotek får framställa exemplar av verk som ingår i de egna samlingarna och tillgängliggöra offentliggjorda sådana verk för allmänheten, om avtalslicens gäller enligt [42 a §](#kap3a.42a).

Första stycket gäller inte, om upphovsmannen hos någon av de avtalsslutande parterna har meddelat förbud mot exemplarframställningen eller tillgängliggörandet, eller om det av andra skäl finns särskild anledning att anta att upphovsmannen motsätter sig förfogandet. Lag ([2017:323](https://selex.se/eli/sfs/2017/323)).

</section>

</section>
<section id="kap3a.avtalslicenser-för-radio-och-t">

### Avtalslicenser för radio och tv

<section id="kap3a.42e" class="paragraf">

#### 42 e §

Ett radio- eller tv-företag får sända ut offentliggjorda litterära och musikaliska verk samt offentliggjorda konstverk, om avtalslicens gäller enligt [42 a §](#kap3a.42a). Om verket ingår i ett radio- eller tv-program som företaget sänder ut, får företaget också överföra verket till allmänheten på ett sådant sätt att enskilda kan få tillgång till det från en plats och vid en tidpunkt som de själva väljer. Företaget får även framställa sådana exemplar som är nödvändiga för överföringen.

Första stycket gäller inte sceniska verk och inte heller andra verk, om upphovsmannen hos någon av de avtalsslutande parterna har meddelat förbud mot utsändningen eller överföringen, eller om det av andra skäl finns särskild anledning att anta att upphovsmannen motsätter sig förfogandet. Första stycket gäller inte sådan vidaresändning som avses i [42 f §](#kap3a.42f).

Vid utsändning över satellit gäller avtalslicensen endast om sändarföretaget samtidigt verkställer utsändning genom en marksändare. Lag ([2013:691](https://selex.se/eli/sfs/2013/691)).

</section>
<section id="kap3a.42f" class="paragraf">

#### 42 f §

Var och en har rätt att till allmänheten samtidigt och oförändrat återutsända (vidaresända) verk som ingår i en ljudradio- eller tv-utsändning, om avtalslicens gäller enligt [42 a §](#kap3a.42a).

Första stycket gäller inte verk till vilka rättigheterna till vidaresändning innehas av det radio- eller tv-företag som sänder ut den ursprungliga sändningen. Lag ([2021:357](https://selex.se/eli/sfs/2021/357)).

</section>
<section id="kap3a.42g" class="paragraf">

#### 42 g §

Ett radio- eller televisionsföretag får, om avtalslicens gäller enligt [42 a §](#kap3a.42a), överföra offentliggjorda verk till allmänheten, om verken ingår i egna eller av företaget beställda produktioner som har sänts ut före den 1 juli 2005. Företaget får också framställa sådana exemplar av verken som är nödvändiga för överföringen.

Första stycket gäller inte om upphovsmannen hos någon av de avtalsslutande parterna har meddelat förbud mot överföringen eller exemplarframställningen, eller om det av andra skäl finns särskild anledning att anta att upphovsmannen motsätter sig förfogandet. Lag ([2011:94](https://selex.se/eli/sfs/2011/94)).

</section>

</section>
<section id="kap3a.avtalslicens-för-användning-av">

### Avtalslicens för användning av verk som ingår i presspublikationer

<section id="kap3a.42h" class="paragraf">

#### 42 h §

En leverantör av en informationssamhällets tjänst får, om avtalslicens gäller enligt [42 a §](#kap3a.42a), överföra verk till allmänheten på ett sådant sätt att enskilda kan få tillgång till verken från en plats och vid en tidpunkt som de själva väljer, om verken ingår i en presspublikation som avses i [48 c §](#kap3a.48c) och utnyttjandet sker online. Leverantören får också framställa sådana exemplar av verken som är nödvändiga för överföringen.

Första stycket gäller inte, om upphovsmannen hos någon av de avtalsslutande parterna har meddelat förbud mot exemplarframställningen eller överföringen, eller om det av andra skäl finns särskild anledning att anta att upphovsmannen motsätter sig förfogandet. Lag ([2022:1712](https://selex.se/eli/sfs/2022/1712)).

Avtalslicens för användning av verk som ingår i kulturarvsinstitutioners samlingar men som inte finns i handeln

</section>
<section id="kap3a.42i" class="paragraf">

#### 42 i §

Bibliotek och museer som är tillgängliga för allmänheten, arkiv samt institutioner för film- eller ljudarvet får, om avtalslicens gäller enligt [42 a §](#kap3a.42a) och förutom i fall som avses i [42 j §](#kap3a.42j), framställa exemplar av verk som ingår i de egna samlingarna och tillgängliggöra sådana verk för allmänheten, om det kan antas att verket inte finns tillgängligt i handeln.

Första stycket gäller inte användning som sker i förvärvssyfte och inte heller om upphovsmannen hos någon av de avtalsslutande parterna har meddelat förbud mot exemplarframställningen eller tillgängliggörandet. Lag ([2022:1712](https://selex.se/eli/sfs/2022/1712)).

</section>
<section id="kap3a.42j" class="paragraf">

#### 42 j §

Bestämmelserna i [42 i §](#kap3a.42i) gäller inte bestånd av verk som till övervägande del består av verk med anknytning till ett land som inte ingår i Europeiska ekonomiska samarbetsområdet genom att

1. om verket i andra fall än som avses i 3 har getts ut, den första utgivningen har skett i ett sådant land,

2. om verket i andra fall än som avses i 3 inte har getts ut men sänts ut i radio eller tv, den första utsändningen har skett i ett sådant land,

3. om det är ett filmverk, producenten har sitt säte eller sin hemvist i ett sådant land, eller

4. verkets upphovsman är medborgare i ett sådant land och det saknas anknytning som avses i 1-3 till något land.

Trots första stycket gäller [42 i §](#kap3a.42i) om den avtalsslutande organisationen företräder ett flertal upphovsmän till verk som används i det land till vilket verken i beståndet till övervägande del har anknytning. Lag ([2022:1712](https://selex.se/eli/sfs/2022/1712)).

</section>

</section>
<section id="kap3a.generell-avtalslicens">

### Generell avtalslicens

<section id="kap3a.42k" class="paragraf">

#### 42 k §

Var och en får inom ett avgränsat användningsområde framställa exemplar av verk eller tillgängliggöra offentliggjorda verk för allmänheten också i andra fall än de som anges i 42 b–[42 g §](#kap3a.42g)§, om avtalslicens gäller enligt [42 a §](#kap3a.42a) och det är en förutsättning för utnyttjandet att användaren genom avtalet med organisationen ges rätt att utnyttja verk av det slag som avses med avtalet trots att verkens upphovsmän inte företräds av organisationen.

Första stycket gäller inte, om upphovsmannen hos någon av de avtalsslutande parterna har meddelat förbud mot exemplarframställningen eller tillgängliggörandet, eller om det av andra skäl finns särskild anledning att anta att upphovsmannen motsätter sig förfogandet. Lag ([2022:1712](https://selex.se/eli/sfs/2022/1712)).

</section>

</section>

</section>
<section id="kap4" class="kapitel">

## 4 Kap. Upphovsrättens giltighet

<section id="kap4.43" class="paragraf">

#### 43 §

Upphovsrätt till ett verk gäller till utgången av sjuttionde året efter det år då upphovsmannen avled eller, i fråga om verk som avses i [6 §](#kap4.6), efter den sist avlidne upphovsmannens dödsår.

I stället för det som anges i första stycket gäller upphovsrätt till

1. ett filmverk, till utgången av sjuttionde året efter dödsåret för den sist avlidne av huvudregissören, manusförfattaren, dialogförfattaren och kompositören av musik som har skapats speciellt för verket, och

2. ett musikaliskt verk med text, till utgången av sjuttionde året efter dödsåret för den sist avlidne av kompositören och textförfattaren, om musik och text har skapats speciellt för verket. Lag ([2013:691](https://selex.se/eli/sfs/2013/691)).

</section>
<section id="kap4.44" class="paragraf">

#### 44 §

För verk som har offentliggjorts utan att upphovsmannen har blivit angiven med sitt namn eller med sin allmänt kända pseudonym eller signatur gäller upphovsrätten intill utgången av sjuttionde året efter det år då verket offentliggjordes. Om verket består av två eller flera delar, räknas tiden för varje del för sig.

Om upphovsmannen inom den tid som anges i första stycket avslöjar sin identitet, gäller bestämmelserna i [43 §](#kap4.43).

För verk som inte har offentliggjorts och vars upphovsman inte är känd gäller upphovsrätten intill utgången av sjuttionde året efter det år då verket skapades.

</section>
<section id="kap4.44a" class="paragraf">

#### 44 a §

Om ett verk inte har getts ut inom den tid som avses i 43 eller [44 §](#kap4.44), har den som därefter för första gången ger ut eller offentliggör verket sådan rätt till verket som svarar mot de ekonomiska rättigheter som innefattas i upphovsrätten. Rätten gäller intill utgången av tjugofemte året efter det år då verket gavs ut eller offentliggjordes. Lag ([1995:1273](https://selex.se/eli/sfs/1995/1273)).

</section>

</section>
<section id="kap5" class="kapitel">

## 5 Kap. Vissa upphovsrätten närstående rättigheter

<section id="kap5.utövande-konstnärer">

### Utövande konstnärer

<section id="kap5.45" class="paragraf">

#### 45 §

En utövande konstnär har, med de inskränkningar som föreskrivs i denna lag, en uteslutande rätt att förfoga över sitt framförande av ett litterärt eller konstnärligt verk eller ett uttryck av folklore genom att

1. ta upp framförandet på en grammofonskiva, en film eller en annan anordning, genom vilken det kan återges,

2. framställa exemplar av en upptagning av framförandet, och

3. göra framförandet eller en upptagning av det tillgängligt för allmänheten.

De rättigheter som avses i första stycket 2 och 3 gäller till utgången av femtionde året efter det år då framförandet gjordes. Om upptagningen har getts ut eller offentliggjorts inom femtio år från framförandet, gäller rättigheterna i stället till utgången av det femtionde eller, för ljudupptagningar, sjuttionde året efter det år då upptagningen först gavs ut eller offentliggjordes.

Bestämmelserna i [2 §](#kap5.2) andra-fjärde styckena, 3, 6-9, 11-13 och 15 a-[16 §](#kap5.16)§, [16 a §](#kap5.16a) tredje stycket, 16 e-17 c, 17 e, 21, 22, 25-26 b, 26 e, 26 k-26 m och 27-[29 e §](#kap5.29e)§, [39 §](#kap5.39) första meningen samt i 41-[42 k §](#kap5.42k)§ ska tillämpas i fråga om framföranden som avses i denna paragraf. När det gäller rätt till en ljudupptagning som en utövande konstnär har överlåtit till en framställare av ljudupptagningar ska dock [29 d §](#kap5.29d) inte tillämpas efter det femtionde året efter det år då upptagningen först gavs ut eller, om den inte getts ut, det år då den först offentliggjordes.

När ett exemplar av en upptagning enligt denna paragraf med den utövande konstnärens samtycke har överlåtits inom Europeiska ekonomiska samarbetsområdet får exemplaret spridas vidare.

Fjärde stycket ger inte rätt att tillhandahålla allmänheten

1. exemplar av en upptagning genom uthyrning eller andra jämförliga rättshandlingar, eller

2. exemplar av en film eller annan anordning på vilken rörliga bilder tagits upp genom utlåning. Lag ([2022:1712](https://selex.se/eli/sfs/2022/1712)).

</section>
<section id="kap5.45a" class="paragraf">

#### 45 a §

Om en utövande konstnär som har rätt till en ljudupptagning enligt [45 §](#kap5.45) har överlåtit denna rätt till en framställare av ljudupptagningar mot en engångsersättning, har konstnären rätt till särskild ersättning av framställaren (tilläggsersättning) för varje år som följer på det femtionde året efter det år då upptagningen först gavs ut eller, om den inte har getts ut, det år då den först offentliggjordes. Om två eller flera konstnärer som har rätt till tilläggsersättning samverkat vid framförandet, tillkommer ersättningen dem gemensamt.

Tilläggsersättningen ska uppgå till tjugo procent av de intäkter som framställaren haft till följd av rätten att utnyttja upptagningen. Framställarens intäkter från uthyrning av upptagningen eller ersättning till framställaren med stöd av 26 k eller [47 §](#kap5.47) ska dock inte tas med vid beräkningen.

Ett avtalsvillkor som inskränker konstnärens rätt enligt denna paragraf är ogiltigt. Lag ([2013:691](https://selex.se/eli/sfs/2013/691)).

</section>
<section id="kap5.45b" class="paragraf">

#### 45 b §

Endast en organisation som företräder ett flertal ersättningsberättigade utövande konstnärer på området får kräva in tilläggsersättning enligt [45 a §](#kap5.45a). Organisationen ska kräva in ersättningen och fördela den mellan de ersättningsberättigade, efter avdrag för ersättning till organisationen för dess omkostnader. Vid fördelningen ska konstnärer som inte företräds av organisationen vara likställda med konstnärer som organisationen företräder.

Framställaren ska på begäran av organisationen lämna det underlag som krävs för att ersättningen ska kunna beräknas. Lag ([2016:979](https://selex.se/eli/sfs/2016/979)).

</section>
<section id="kap5.45c" class="paragraf">

#### 45 c §

Om en utövande konstnär som har rätt till en ljudupptagning enligt [45 §](#kap5.45) har överlåtit denna rätt till en framställare av ljudupptagningar mot återkommande betalning, har konstnären, efter det femtionde året efter det år då upptagningen först gavs ut eller, om den inte har getts ut, det år då den först offentliggjordes, rätt till betalning utan avräkning för förskott eller avräkning på någon annan grund. Avräkning får dock ske om konstnären uttryckligen godkänt det. Lag ([2013:691](https://selex.se/eli/sfs/2013/691)).

</section>
<section id="kap5.45d" class="paragraf">

#### 45 d §

Om en utövande konstnär som har rätt till en ljudupptagning enligt [45 §](#kap5.45) har överlåtit denna rätt till en framställare av ljudupptagningar, har konstnären, efter det femtionde året efter det år då upptagningen först gavs ut eller, om den inte har getts ut, det år då den först offentliggjordes, rätt att häva avtalet om

1. framställaren inte bjuder ut upptagningen till försäljning i tillräckligt antal exemplar och överför den till allmänheten på ett sådant sätt att enskilda kan få tillgång till den från en plats och vid en tidpunkt som de själva väljer, och

2. konstnären har uppmanat framställaren att göra upptagningen tillgänglig för allmänheten på de sätt som anges i 1 och framställaren inte inom ett år från uppmaningen gör detta.

Om två eller flera konstnärer har samverkat vid framförandet och överlåtit sina rättigheter till upptagningen till framställaren, kan de endast gemensamt lämna uppmaning och hävningsförklaring.

Om avtalet hävs, har konstnären rätt att behålla mottagen ersättning.

Ett avtalsvillkor som inskränker konstnärens rätt enligt denna paragraf är ogiltigt. Lag ([2013:691](https://selex.se/eli/sfs/2013/691)).

</section>

</section>
<section id="kap5.framställare-av-ljud--eller-bi">

### Framställare av ljud- eller bildupptagningar

<section id="kap5.46" class="paragraf">

#### 46 §

En framställare av upptagningar av ljud eller rörliga bilder har, med de inskränkningar som föreskrivs i denna lag, en uteslutande rätt att förfoga över sin upptagning genom att

1. framställa exemplar av upptagningen, och

2. göra upptagningen tillgänglig för allmänheten.

De rättigheter som avses i första stycket gäller till dess femtio år har förflutit efter det år då upptagningen gjordes. Om en ljudupptagning ges ut inom denna tid, gäller rättigheterna i stället till utgången av det sjuttionde året efter det år då ljudupptagningen första gången gavs ut. Om ljudupptagningen inte ges ut under nämnda tid men offentliggörs under samma tid, gäller rättigheterna i stället till utgången av det sjuttionde året efter det år då ljudupptagningen först offentliggjordes. Hävs ett avtal enligt [45 d §](#kap5.45d), gäller dock inte längre rättigheterna. Om en upptagning av rörliga bilder har getts ut eller offentliggjorts inom femtio år från upptagningen, gäller rättigheterna enligt första stycket till dess femtio år har förflutit efter det år då upptagningen av rörliga bilder först gavs ut eller offentliggjordes.

Bestämmelserna i [2 §](#kap5.2) andra-fjärde styckena, 6-[9 §](#kap5.9)§, [11 §](#kap5.11) andra stycket, 11 a, 12, 13 och 15 a-[16 §](#kap5.16)§, [16 a §](#kap5.16a) tredje stycket, 16 e-17 c, 17 e, 21, 22, 25-26 b, 26 e, 26 k-26 m och 42 a- [42 k §](#kap5.42k)§ ska tillämpas i fråga om upptagningar som avses i denna paragraf. I fråga om ljudupptagningar ska dessutom det som gäller för filmverk enligt 16 a och [16 b §](#kap5.16b)§ samt [16 c §](#kap5.16c) första, andra och fjärde-sjätte styckena tillämpas.

När ett exemplar av en upptagning enligt denna paragraf med framställarens samtycke har överlåtits inom Europeiska ekonomiska samarbetsområdet får exemplaret spridas vidare.

Fjärde stycket ger inte rätt att tillhandahålla allmänheten

1. exemplar av en upptagning genom uthyrning eller andra jämförliga rättshandlingar, eller

2. exemplar av en film eller annan anordning på vilken rörliga bilder tagits upp genom utlåning. Lag ([2022:1712](https://selex.se/eli/sfs/2022/1712)).

Användning av ljudupptagningar för offentligt framförande m.m.

</section>
<section id="kap5.47" class="paragraf">

#### 47 §

Oavsett bestämmelserna i [45 §](#kap5.45) första stycket och [46 §](#kap5.46) första stycket får ljudupptagningar användas vid

1. ett offentligt framförande, eller

2. en överföring till allmänheten utom i fall då överföringen sker på ett sådant sätt att enskilda kan få tillgång till ljudupptagningarna från en plats och vid en tidpunkt som de själva väljer.

Vid användning som avses i första stycket har framställaren samt de utövande konstnärer vars framförande finns på upptagningen rätt till ersättning. Om två eller flera konstnärer har samverkat vid framförandet, kan den rätt som tillkommer dem göras gällande endast av dem gemensamt. Mot den som har använt anordningen ska konstnärer och framställare göra gällande sina krav samtidigt.

Används en ljudupptagning vid överföring i form av en ljudradio- eller tv-utsändning som samtidigt och oförändrat återutsänds (vidaresänds) till allmänheten gäller följande. Gentemot den som vidaresänder får krav på ersättning göras gällande endast genom sådana organisationer som företräder ett flertal utövande konstnärer eller framställare vars framföranden eller upptagningar används i Sverige. Organisationerna ska framställa kraven samtidigt med de krav som avses i [42 a §](#kap5.42a) tredje stycket.

Bestämmelsen i [11 §](#kap5.11) andra stycket ska tillämpas i de fall som avses i denna paragraf.

Denna paragraf gäller inte ljudfilm. Lag ([2021:357](https://selex.se/eli/sfs/2021/357)).

</section>

</section>
<section id="kap5.radio--och-tv-företag">

### Radio- och tv-företag

<section id="kap5.48" class="paragraf">

#### 48 §

Ett radio- eller tv-företag har, med de inskränkningar som föreskrivs i denna lag, en uteslutande rätt att förfoga över en ljudradio- eller tv-utsändning genom att

1. ta upp utsändningen på en anordning genom vilken den kan återges,

2. framställa exemplar av en upptagning av utsändningen,

3. sprida exemplar av en upptagning av utsändningen till allmänheten,

4. tillåta återutsändning eller en återgivning för allmänheten på platser där allmänheten har tillträde mot inträdesavgift, eller

5. tillåta att en upptagning av utsändningen på trådbunden eller trådlös väg överförs till allmänheten på ett sådant sätt att enskilda kan få tillgång till upptagningen från en plats och vid en tidpunkt som de själva väljer.

De rättigheter som avses i första stycket 2, 3 och 5 gäller till utgången av femtionde året efter det år då utsändningen ägde rum.

Bestämmelserna i [2 §](#kap5.2) andra stycket, 6-[9 §](#kap5.9)§, [11 §](#kap5.11) andra stycket, 11 a, 12, 13 och 15 a-[16 §](#kap5.16)§, [16 a §](#kap5.16a) tredje stycket, 16 e-17 c, 17 e, 21, 22, 25-26 b, 26 e, 26 k-26 m, 42 a, 42 b, 42 d och 42 g-[42 k §](#kap5.42k)§ ska tillämpas i fråga om ljudradio- och tv-utsändningar som avses i denna paragraf.

När ett exemplar av en upptagning enligt denna paragraf med företagets samtycke har överlåtits inom Europeiska ekonomiska samarbetsområdet får exemplaret spridas vidare.

Om ett radio- eller tv-företag har krav på ersättning för en sådan vidaresändning som avses i [42 f §](#kap5.42f) och som har skett med företagets samtycke, ska företaget framställa sitt krav samtidigt med de krav som avses i [42 a §](#kap5.42a) tredje stycket. Lag ([2025:547](https://selex.se/eli/sfs/2025/547)).

</section>
<section id="kap5.48a" class="paragraf">

#### 48 a §

Om ett televisionsföretag ensamt har rätt att sända ut ett evenemang av stort allmänintresse får, trots [48 §](#kap5.48), andra televisionsföretag som är etablerade i ett land som ingår i Europeiska ekonomiska samarbetsområdet återge utdrag ur televisionsutsändningen från evenemanget i sina televisionsutsändningar av allmänna nyhetsprogram. Televisionsföretaget får även återge utdraget när en upptagning av nyhetsprogrammet därefter överförs till allmänheten på ett sådant sätt att enskilda kan få tillgång till upptagningen från en plats och vid en tidpunkt som de själva väljer.

Utdraget får inte vara längre än vad som motiveras av informationssyftet. Det får inte heller återges längre tid efter evenemanget än vad som motiveras av nyhetsintresset.

Bestämmelserna i [11 §](#kap5.11) andra stycket ska tillämpas i de fall som avses i första stycket. Lag ([2010:697](https://selex.se/eli/sfs/2010/697)).

</section>

</section>
<section id="kap5.framställare-av-presspublikati">

### Framställare av presspublikationer

<section id="kap5.48b" class="paragraf">

#### 48 b §

Den som har framställt en presspublikation har, med de inskränkningar som föreskrivs i denna lag, en uteslutande rätt att genom en informationssamhällets tjänst och för användning online förfoga över sin presspublikation genom att

1. framställa exemplar av presspublikationen, och

2. göra presspublikationen tillgänglig för allmänheten på ett sådant sätt att enskilda kan få tillgång till den från en plats och vid en tidpunkt som de själva väljer.

Rätten enligt första stycket omfattar inte

1. en användares förfogande som inte sker i förvärvssyfte,

2. hyperlänkningsåtgärder, eller

3. användning av enstaka ord eller mycket korta utdrag ur en presspublikation.

Rätten enligt första stycket gäller till utgången av det andra året efter det år då presspublikationen offentliggjordes.

Bestämmelserna i [2 §](#kap5.2) andra stycket, 6-[9 §](#kap5.9)§, [11 §](#kap5.11) andra stycket, 11 a och 15 a-[16 §](#kap5.16)§, [16 a §](#kap5.16a) tredje stycket, 16 e- 17 c, 17 e, 21, 22, 25-26 b, 26 e och 42 a-[42 k §](#kap5.42k)§ ska tillämpas i fråga om presspublikationer som avses i denna paragraf. Lag ([2022:1712](https://selex.se/eli/sfs/2022/1712)).

</section>
<section id="kap5.48c" class="paragraf">

#### 48 c §

Med en presspublikation avses i [48 b §](#kap5.48b) en samling av i huvudsak litterära verk av journalistiskt slag, som inte framställs för vetenskapliga eller akademiska ändamål, och som

1. utgör ett enskilt objekt av en tidskrift eller en regelbundet uppdaterad publikation under en gemensam titel,

2. har till syfte att ge allmänheten information som avser nyheter eller andra teman, och

3. framställs på initiativ av en tjänsteleverantör under dennes redaktionella ansvar och kontroll. Lag ([2022:1712](https://selex.se/eli/sfs/2022/1712)).

</section>
<section id="kap5.48d" class="paragraf">

#### 48 d §

De upphovsmän vars verk ingår i en presspublikation har rätt till en lämplig andel av de intäkter som framställaren av presspublikationen får från leverantörer av informationssamhällets tjänster för utnyttjanden enligt den rätt som följer av [48 b §](#kap5.48b).

Endast en organisation som företräder ett flertal upphovsmän till i Sverige använda verk på området har rätt att kräva in ersättning enligt första stycket. Organisationen ska kräva in ersättningen och fördela den mellan de ersättningsberättigade, efter avdrag för ersättning till organisationen för dess omkostnader. Vid fördelningen ska upphovsmän som inte företräds av organisationen vara likställda med upphovsmän som organisationen företräder.

Framställaren av presspublikationen ska på begäran av organisationen lämna det underlag som krävs för att ersättningen ska kunna beräknas. Lag ([2022:1712](https://selex.se/eli/sfs/2022/1712)).

Framställare av kataloger m.m.

</section>
<section id="kap5.49" class="paragraf">

#### 49 §

Den som har framställt en katalog, en tabell eller ett annat dylikt arbete i vilket ett stort antal uppgifter har sammanställts eller vilket är resultatet av en väsentlig investering har uteslutande rätt att framställa exemplar av arbetet och göra det tillgängligt för allmänheten.

Rätten enligt första stycket gäller till dess femton år har förflutit efter det år då arbetet framställdes. Om arbetet har gjorts tillgängligt för allmänheten inom femton år från framställningen, gäller dock rätten till dess femton år har förflutit efter det år då arbetet först gjordes tillgängligt för allmänheten.

Bestämmelserna i [2 §](#kap5.2) andra-fjärde styckena, 6-[9 §](#kap5.9)§, [11 §](#kap5.11) andra stycket, [12 §](#kap5.12) första, andra och fjärde styckena, 13-[16 §](#kap5.16)§, [16 a §](#kap5.16a) tredje stycket, 16 e-17 c, 17 e, 19-22, 25-26 b och [26 e §](#kap5.26e)§, [26 g §](#kap5.26g) femte och sjätte styckena samt i 42 a-[42 k §](#kap5.42k)§ ska tillämpas på arbeten som avses i denna paragraf. Är ett sådant arbete eller en del av det föremål för upphovsrätt, får upphovsrätten också göras gällande.

Ett avtalsvillkor som utvidgar framställarens rätt enligt första stycket till ett offentliggjort arbete är ogiltigt. Lag ([2022:1712](https://selex.se/eli/sfs/2022/1712)).

</section>

</section>
<section id="kap5.fotografer">

### Fotografer

<section id="kap5.49a" class="paragraf">

#### 49 a §

Den som har framställt en fotografisk bild har uteslutande rätt att framställa exemplar av bilden och göra den tillgänglig för allmänheten. Rätten gäller oavsett om bilden används i ursprungligt eller ändrat skick och oavsett vilken teknik som utnyttjas. Rätten gäller dock inte om det huvudsakliga motivet för bilden utgörs av ett konstverk för vilket upphovsrätt inte längre gäller.

Med fotografisk bild avses även en bild som har framställts genom ett förfarande som är jämförligt med fotografi.

Rätten enligt första stycket gäller till dess femtio år har förflutit efter det år då bilden framställdes.

Bestämmelserna i [2 §](#kap5.2) andra-fjärde styckena, 3, 7-9, 11 och [11 a §](#kap5.11a)§, [12 §](#kap5.12) första och fjärde styckena, 13 och 15-[16 §](#kap5.16)§, [16 a §](#kap5.16a) tredje stycket, 16 e-17 c, 17 e, 19-21 och [23 §](#kap5.23)§, [24 §](#kap5.24) första stycket, 25-26 b, 26 e, 26 k-28, 29-29 e, 31, 32, 36- 38, 41-42 k och 50-[52 §](#kap5.52)§ ska tillämpas på bilder som avses i denna paragraf. Om en sådan bild är föremål för upphovsrätt, får upphovsrätten också göras gällande. Lag ([2022:1712](https://selex.se/eli/sfs/2022/1712)).

</section>

</section>

</section>
<section id="kap6" class="kapitel">

## 6 Kap. Särskilda bestämmelser

<section id="kap6.49b" class="paragraf">

#### 49 b §

Om någon sänder ut det som ett radio- eller tv-företag tillhandahåller denne utan att radio- eller tv-företaget samtidigt sänder ut det som tillhandahålls, ska även radio- eller tv-företaget anses delta i överföringen till allmänheten av de verk och andra prestationer som ingår i utsändningen. Lag ([2021:357](https://selex.se/eli/sfs/2021/357)).

</section>
<section id="kap6.49c" class="paragraf">

#### /790 av den 17 april 2019 om upphovsrätt och närstående rättigheter på den digitala inre marknaden och om ändring av direktiven 96/ /EG och 2001/ 49 c §

Regeringen får meddela föreskrifter om skyldighet för den som använder verk enligt [16 e §](#kap6.16e) eller ingår ett avtal som avses i [42 i §](#kap6.42i) att till Europeiska unionens immaterialrättsmyndighet lämna de uppgifter som, enligt Europaparlamentets och rådets direktiv (EU) 2019929/EG, ska tillgängliggöras på den webbportal som myndigheten tillhandahåller. Lag ([2022:1712](https://selex.se/eli/sfs/2022/1712)).

</section>
<section id="kap6.50" class="paragraf">

#### 50 §

Litterärt eller konstnärligt verk må ej göras tillgängligt för allmänheten under sådan titel, pseudonym eller signatur, att verket eller dess upphovsman lätt kan förväxlas med förut offentliggjort verk eller dess upphovsman.

</section>
<section id="kap6.51" class="paragraf">

#### 51 §

Om litterärt eller konstnärligt verk återgives offentligt på ett sätt som kränker den andliga odlingens intressen, äger domstol på talan av myndighet som regeringen bestämmer vid vite meddela förbud mot återgivandet. Vad nu är sagt skall ej gälla återgivande som sker under upphovsmannens livstid. Lag ([1978:488](https://selex.se/eli/sfs/1978/488)).

</section>
<section id="kap6.52" class="paragraf">

#### 52 §

I samband med utdömande av vite äger rätten efter vad som finnes skäligt föreskriva åtgärder för att förebygga missbruk av exemplar som avses med förbud enligt [51 §](#kap6.51), så ock av föremål som kan användas endast för framställning därav. Sådan föreskrift må avse, att egendomen skall förstöras eller på visst sätt ändras.

Vad i denna paragraf stadgas gäller ej mot den som i god tro förvärvat egendomen eller särskild rätt därtill.

Egendom som avses i första stycket må i avbidan på föreskrift som där sägs tagas i beslag; därvid skall vad om beslag i brottmål i allmänhet är stadgat äga motsvarande tillämpning.

</section>
<section id="kap6.52a" class="paragraf">

#### 52 a §

Om någon vill utföra en vidaresändning genom kabel av verk och andra prestationer som ingår i en ljudradio- eller tv-utsändning och begär men inte på önskade villkor får avtal om detta hos en organisation som företräder ett flertal rättighetshavare till i Sverige använda verk eller prestationer på området eller hos ett radio- eller tv-företag som verkställer utsändningar inom Europeiska ekonomiska samarbetsområdet (EES), har denne på begäran rätt till förhandling med organisationen respektive företaget.

En förhandlingsskyldig part ska själv eller genom ombud inställa sig vid förhandlingssammanträde och, om det behövs, lägga fram ett motiverat förslag till lösning av den fråga som förhandlingen avser. Parterna kan gemensamt välja en annan form för förhandling än sammanträde.

Den som bryter mot bestämmelsen i andra stycket ska ersätta uppkommen skada. Vid bedömande av om och i vilken utsträckning skada har uppkommit för någon ska hänsyn tas även till dennes intresse av att bestämmelsen iakttas och till övriga omständigheter av annat än rent ekonomisk betydelse.

Den som vill utföra en vidaresändning genom annan teknik än kabel och ett radio- eller tv-företag som verkställer utsändningar inom EES ska förhandla om licensiering av rättigheter till vidaresändningen i enlighet med god affärssed. Lag ([2021:357](https://selex.se/eli/sfs/2021/357)).

</section>

</section>
<section id="kap6a" class="kapitel">

## 6 a kap. Skydd för tekniska åtgärder m.m.

<section id="kap6a.inledande-bestämmelser">

### Inledande bestämmelser

<section id="kap6a.52b" class="paragraf">

#### 52 b §

I detta kapitel finns bestämmelser om skydd för tekniska åtgärder och elektronisk information om rättighetsförvaltning.

Med teknisk åtgärd avses i detta kapitel varje verkningsfull teknik, anordning eller komponent som har utformats för att vid normalt bruk hindra eller begränsa exemplarframställning eller tillgängliggörande för allmänheten av ett upphovsrättsligt skyddat verk utan samtycke från upphovsmannen eller dennes rättsinnehavare.

Med information om rättighetsförvaltning avses all information, även i form av nummer eller koder, som är kopplad till ett exemplar av ett upphovsrättsligt skyddat verk eller som framträder i samband med överföring till allmänheten av ett sådant verk och som syftar till att identifiera verket, upphovsmannen eller dennes rättsinnehavare eller till att upplysa om villkor för användning av verket. Informationen skall ha lämnats av upphovsmannen eller dennes rättsinnehavare. Lag ([2005:359](https://selex.se/eli/sfs/2005/359)).

</section>
<section id="kap6a.52c" class="paragraf">

#### 52 c §

Bestämmelserna om skydd för tekniska åtgärder i detta kapitel är inte tillämpliga om verket är ett datorprogram. De är inte heller tillämpliga vid tillhandahållande av allmänna handlingar enligt [2 kap. tryckfrihetsförordningen](https://selex.se/eli/sfs/1949/105), vid sådan användning i rättsvårdens eller den allmänna säkerhetens intresse som avses i [26 b §](#kap6a.26b) andra stycket, eller vid kryptografisk forskning.

I lagen ([2000:171](https://selex.se/eli/sfs/2000/171)) om förbud beträffande viss avkodningsutrustning finns bestämmelser som avser att förhindra obehörig tillgång till vissa tjänster. Såvitt gäller tekniska åtgärder eller arrangemang som används i samband med sådana tjänster i form av ljudradio- eller televisionsutsändningar som avses i [2 §](#kap6a.2) 1 i den lagen är bestämmelserna om skydd för tekniska åtgärder i detta kapitel inte tillämpliga. Lag ([2005:359](https://selex.se/eli/sfs/2005/359)).

</section>

</section>
<section id="kap6a.skydd-för-tekniska-åtgärder">

### Skydd för tekniska åtgärder

<section id="kap6a.52d" class="paragraf">

#### 52 d §

Det är förbjudet att utan samtycke från upphovsmannen eller dennes rättsinnehavare kringgå en digital eller analog spärr som hindrar eller begränsar framställning av exemplar av ett upphovsrättsligt skyddat verk, kringgå en teknisk skyddsprocess, exempelvis en kryptering, som hindrar eller begränsar tillgängliggörande för allmänheten av ett upphovsrättsligt skyddat verk eller kringgå en annan teknisk åtgärd som hindrar eller begränsar sådant tillgängliggörande.

Första stycket gäller inte när någon som lovligen har tillgång till ett exemplar av ett upphovsrättsligt skyddat verk, kringgår en teknisk åtgärd för att kunna se eller lyssna på verket. Lag ([2005:359](https://selex.se/eli/sfs/2005/359)).

</section>
<section id="kap6a.52e" class="paragraf">

#### 52 e §

Det är förbjudet att tillverka, importera, överföra, sprida genom att exempelvis sälja eller hyra ut, eller i förvärvssyfte inneha anordningar, produkter eller komponenter eller att tillhandahålla tjänster som

1. marknadsförs eller utannonseras i syfte att kringgå en teknisk åtgärd,

2. utöver att kringgå en teknisk åtgärd endast har ett begränsat intresse från förvärvssynpunkt eller ett begränsat förvärvsmässigt användningsområde, eller

3. huvudsakligen är utformade, konstruerade, anpassade eller framtagna i syfte att möjliggöra eller underlätta kringgående av en teknisk åtgärd. Lag ([2005:359](https://selex.se/eli/sfs/2005/359)).

</section>

</section>
<section id="kap6a.rätt-att-i-vissa-fall-använda">

### Rätt att i vissa fall använda verk som skyddas av tekniska åtgärder

<section id="kap6a.52f" class="paragraf">

#### 52 f §

Den som på grund av bestämmelserna i 13, 15 a, 15 b, 16, 17, 17 a, 17 e, 26, 26 a eller [26 e §](#kap6a.26e) får utnyttja ett upphovsrättsligt skyddat verk har rätt att använda ett exemplar av ett verk som denne lovligen har tillgång till på sätt som anges i aktuell bestämmelse även om exemplaret skyddas av en teknisk åtgärd.

Om en teknisk åtgärd hindrar sådan användning, får en domstol på yrkande av en berättigad användare förelägga upphovsmannen eller dennes rättsinnehavare vid vite att möjliggöra för användaren att utnyttja verket på sätt som anges i aktuell bestämmelse.

I fråga om verk som har gjorts tillgängliga för allmänheten i enlighet med överenskomna avtalsvillkor på ett sätt som gör att enskilda kan få tillgång till verket genom överföring från en plats och vid en tidpunkt som de själva har valt gäller första och andra styckena endast sådan användning som sker med stöd av 13, 15 a eller [15 b §](#kap6a.15b), [16 §](#kap6a.16) första stycket, 17 eller [17 a §](#kap6a.17a). Lag ([2022:1712](https://selex.se/eli/sfs/2022/1712)).

</section>

</section>
<section id="kap6a.skydd-för-elektronisk-informat">

### Skydd för elektronisk information om rättighetsförvaltning

<section id="kap6a.52g" class="paragraf">

#### 52 g §

Det är förbjudet att utan samtycke från upphovsmannen eller dennes rättsinnehavare

1. avlägsna eller ändra elektronisk information om rättighetsförvaltning som avser ett upphovsrättsligt skyddat verk,

2. förfoga över ett upphovsrättsligt skyddat verk eller ett exemplar av verket som ändrats i strid med 1 genom att sprida det, importera det i spridningssyfte eller överföra det till allmänheten.

Första stycket gäller endast om den åtgärd som vidtas orsakar, möjliggör, underlättar eller döljer ett intrång i en rättighet som skyddas enligt denna lag. Lag ([2005:359](https://selex.se/eli/sfs/2005/359)).

</section>

</section>
<section id="kap6a.bestämmelsernas-tillämplighet">

### Bestämmelsernas tillämplighet på närstående rättigheter

<section id="kap6a.52h" class="paragraf">

#### 52 h §

Det som föreskrivs om verk i detta kapitel ska också tillämpas på prestationer som skyddas enligt 45, 46, 48 och [48 b §](#kap6a.48b)§ samt sådana sammanställningar och fotografier som skyddas enligt 49 och [49 a §](#kap6a.49a)§. Lag ([2022:1712](https://selex.se/eli/sfs/2022/1712)).

</section>

</section>

</section>
<section id="kap6b" class="kapitel">

## 6 b kap. Särskilda bestämmelser om vissa onlinetjänster för delning av innehåll

<section id="kap6b.tillämpningsområdet">

### Tillämpningsområdet

<section id="kap6b.52i" class="paragraf">

#### 52 i §

Detta kapitel gäller för sådana informationssamhällets tjänster som har som ett huvudsyfte att lagra och ge allmänheten tillgång till en stor mängd verk som laddats upp online av tjänsternas användare, om

1. tjänsteleverantören ordnar och marknadsför verken i vinstsyfte, och

2. tjänsten spelar en viktig roll på innehållsmarknaden genom att konkurrera med andra slags befintliga eller potentiella onlinetjänster för innehåll. Lag ([2022:1712](https://selex.se/eli/sfs/2022/1712)).

</section>

</section>
<section id="kap6b.tjänsteleverantörens-upphovsrä">

### Tjänsteleverantörens upphovsrättsliga ansvar

<section id="kap6b.52j" class="paragraf">

#### 52 j §

När en användare gör ett verk tillgängligt för allmänheten genom att ladda upp det på tjänsten, ska även tjänsteleverantören anses överföra verket till allmänheten enligt [2 §](#kap6b.2) tredje stycket 1.

Bestämmelserna i [18 §](#kap6b.18) lagen ([2002:562](https://selex.se/eli/sfs/2002/562)) om elektronisk handel och andra informationssamhällets tjänster ska inte tillämpas på det ansvar som enligt denna lag föreskrivs för en sådan överföring. Lag ([2022:1712](https://selex.se/eli/sfs/2022/1712)).

</section>

</section>
<section id="kap6b.verkan-av-erhållna-tillstånd">

### Verkan av erhållna tillstånd

<section id="kap6b.52k" class="paragraf">

#### 52 k §

Om en tjänsteleverantör har tillstånd att överföra ett verk till allmänheten enligt [52 j §](#kap6b.52j) första stycket, ska tillståndet även anses omfatta den överföring till allmänheten som görs av användaren, under förutsättning att

1. användaren inte agerar i förvärvssyfte, eller

2. användarens verksamhet inte genererar betydande intäkter. Lag ([2022:1712](https://selex.se/eli/sfs/2022/1712)).

</section>

</section>
<section id="kap6b.tjänsteleverantörens-ansvarsfr">

### Tjänsteleverantörens ansvarsfrihet

<section id="kap6b.52l" class="paragraf">

#### 52 l §

En tjänsteleverantör ska inte ansvara för en olovlig överföring enligt [52 j §](#kap6b.52j) om leverantören, för det fall leverantören har fått en välgrundad underrättelse från rättsinnehavaren, skyndsamt hindrar tillgång till innehållet. För ansvarsfrihet krävs därutöver att leverantören har gjort det som skäligen kan krävas för att

1. få tillstånd till de överföringar till allmänheten som leverantören gör på tjänsten, och

2. säkerställa att innehåll som medför intrång i upphovsrätten till verk som rättsinnehavarna har försett leverantören med relevant och nödvändig information om, inte görs tillgängligt på tjänsten.

Vid bedömningen av om leverantören har gjort vad som skäligen kan krävas ska särskilt beaktas

1. vilken typ av tjänst leverantören tillhandahåller,

2. vilken publik och omfattning tjänsten har,

3. vilken typ av verk som användarna av tjänsten laddar upp där, och

4. vilka lämpliga och effektiva medel för att vidta åtgärder enligt första stycket 2 som finns tillgängliga på marknaden och leverantörens kostnad för dem.

De åtgärder som leverantören ska vidta för ansvarsfrihet enligt denna paragraf hindrar inte att leverantören vidtar nödvändiga åtgärder för att uppfylla sina skyldigheter enligt [52 o §](#kap6b.52o). Lag ([2022:1712](https://selex.se/eli/sfs/2022/1712)).

</section>
<section id="kap6b.52m" class="paragraf">

#### 52 m §

Det krav för ansvarsfrihet som föreskrivs i [52 l §](#kap6b.52l) första stycket 2 gäller inte för en tjänst som har varit tillgänglig för allmänheten i Europeiska ekonomiska samarbetsområdet under kortare tid än tre år, under förutsättning att

1. tjänsteleverantörens årsomsättning understiger ett belopp motsvarande 10 miljoner euro, och

2. antalet unika besökare på tjänsten föregående kalenderår inte översteg 5 miljoner per månad i genomsnitt. Lag ([2022:1712](https://selex.se/eli/sfs/2022/1712)).

</section>

</section>
<section id="kap6b.rätt-till-information">

### Rätt till information

<section id="kap6b.52n" class="paragraf">

#### 52 n §

En tjänsteleverantör ska på begäran av en rättsinnehavare eller en användare lämna information om de åtgärder leverantören vidtar enligt [52 l §](#kap6b.52l).

Om leverantören har ingått ett avtal med en rättsinnehavare om sådan överföring till allmänheten som avses i [52 j §](#kap6b.52j), ska leverantören informera rättsinnehavaren om den användning som sker med stöd av avtalet. Lag ([2022:1712](https://selex.se/eli/sfs/2022/1712)).

</section>

</section>
<section id="kap6b.skydd-för-laglig-användning">

### Skydd för laglig användning

<section id="kap6b.52o" class="paragraf">

#### 52 o §

En tjänsteleverantör ska säkerställa att de åtgärder leverantören vidtar för att hindra tillgång till innehåll enligt [52 l §](#kap6b.52l) inte hindrar lagliga överföringar till allmänheten i någon påtaglig omfattning. Metoder för automatisk blockering får endast användas för att hindra tillgång till innehåll som med en hög grad av sannolikhet kan antas medföra intrång i upphovsrätt.

När tillgång till innehåll hindras, ska användaren skyndsamt underrättas om det. Lag ([2022:1712](https://selex.se/eli/sfs/2022/1712)).

</section>

</section>
<section id="kap6b.användarnas-rätt-att-tillgängl">

### Användarnas rätt att tillgängliggöra material

<section id="kap6b.52p" class="paragraf">

#### 52 p §

En användare får, trots [2 §](#kap6b.2), tillgängliggöra verk för citat, kritik och recensioner och i karikatyr-, parodi- eller pastischsyfte på en tjänst som avses i [52 i §](#kap6b.52i). Bestämmelserna i [11 §](#kap6b.11) andra stycket ska tillämpas i sådana fall.

Användaren har också rätt att, utan hinder av åtgärder som tjänsteleverantören vidtar enligt [52 l §](#kap6b.52l), tillgängliggöra innehåll som inte medför intrång i upphovsrätt på tjänsten.

Tjänsteleverantören ska i sina användarvillkor informera användarna om deras rätt enligt denna paragraf. Lag ([2022:1712](https://selex.se/eli/sfs/2022/1712)).

</section>

</section>
<section id="kap6b.klagomål">

### Klagomål

<section id="kap6b.52q" class="paragraf">

#### 52 q §

En tjänsteleverantör ska ha rutiner för att kunna hantera klagomål från användare av tjänsten när tillgången till innehåll som de laddat upp har hindrats till följd av en åtgärd som vidtagits med stöd av [52 l §](#kap6b.52l).

Den berörda rättsinnehavaren ska få tillfälle att yttra sig över klagomålet och motivera sin begäran om att tillgången till innehållet ska hindras.

Klagomål ska avgöras skyndsamt. Om rättsinnehavarens begäran inte är vederbörligen motiverad, ska innehållet återställas. Ett beslut om att inte återställa tillgången till innehållet ska föregås av en manuell granskning. Lag ([2022:1712](https://selex.se/eli/sfs/2022/1712)).

</section>

</section>
<section id="kap6b.skadestånd">

### Skadestånd

<section id="kap6b.52r" class="paragraf">

#### 52 r §

Om en tjänsteleverantör uppsåtligen eller av oaktsamhet åsidosätter sina skyldigheter enligt [52 o §](#kap6b.52o) och en användare lider skada av åsidosättandet, ska leverantören ersätta skadan. Lag ([2022:1712](https://selex.se/eli/sfs/2022/1712)).

</section>

</section>
<section id="kap6b.föreläggande-att-vidta-rättels">

### Föreläggande att vidta rättelse

<section id="kap6b.52s" class="paragraf">

#### 52 s §

Om en tjänsteleverantör åsidosätter sina skyldigheter enligt [52 o §](#kap6b.52o) eller [52 q §](#kap6b.52q) första eller tredje stycket får en domstol vid vite förelägga leverantören att vidta rättelse.

En talan om föreläggande enligt första stycket får väckas av en användare eller av en organisation som företräder användare.

En talan om utdömande av vite förs av den som har ansökt om föreläggandet. Lag ([2022:1712](https://selex.se/eli/sfs/2022/1712)).

</section>

</section>
<section id="kap6b.tillämpning-på-närstående-rätt">

### Tillämpning på närstående rättigheter

<section id="kap6b.52t" class="paragraf">

#### 52 t §

Det som sägs om verk i detta kapitel ska också tillämpas på prestationer som avses i 45, 46 och [48 §](#kap6b.48)§ och fotografier som avses i [49 a §](#kap6b.49a). Lag ([2022:1712](https://selex.se/eli/sfs/2022/1712)).

</section>

</section>
<section id="kap6b.tvingande-bestämmelser">

### Tvingande bestämmelser

<section id="kap6b.52u" class="paragraf">

#### 52 u §

Ett avtalsvillkor som inskränker en användares rätt enligt detta kapitel är ogiltigt. Lag ([2022:1712](https://selex.se/eli/sfs/2022/1712)).

</section>

</section>

</section>
<section id="kap7" class="kapitel">

## 7 Kap. Ansvar och ersättningsskyldighet m.m.

<section id="kap7.53" class="paragraf">

#### 53 §

Den som beträffande ett litterärt eller konstnärligt verk vidtar en åtgärd, som innebär intrång i den till verket enligt 1 och 2 kap. knutna upphovsrätten eller som strider mot föreskrift enligt [41 §](#kap7.41) andra stycket eller mot [50 §](#kap7.50), döms, om det sker uppsåtligen eller av grov oaktsamhet, för upphovsrättsbrott till böter eller fängelse i högst två år. Detta gäller också om någon för in ett exemplar av ett verk till Sverige i syfte att sprida det till allmänheten, om exemplaret har framställts utomlands och motsvarande framställning här skulle ha varit straffbar enligt första meningen.

Om brottet begåtts uppsåtligen och är att anse som grovt, döms för grovt upphovsrättsbrott till fängelse i lägst sex månader och högst sex år. Vid bedömningen av om brottet är grovt ska det särskilt beaktas om gärningen

1. har föregåtts av särskild planering,

2. har utgjort ett led i en brottslighet som utövats i organiserad form,

3. har varit av större omfattning, eller

4. annars har varit av särskilt farlig art.

Den som för sitt enskilda bruk kopierar ett datorprogram som är utgivet eller av vilket exemplar har överlåtits med upphovsmannens samtycke, ska inte dömas till ansvar, om förlagan för kopieringen inte används i näringsverksamhet eller offentlig verksamhet och han eller hon inte utnyttjar framställda exemplar av datorprogrammet för annat ändamål än sitt enskilda bruk. Den som för sitt enskilda bruk framställer exemplar i digital form av en offentliggjord sammanställning i digital form ska under de förutsättningar som nyss nämnts inte dömas till ansvar.

Den som har överträtt ett vitesförbud enligt [53 b §](#kap7.53b) får inte dömas till ansvar för intrång som omfattas av förbudet.

För försök eller förberedelse till upphovsrättsbrott eller grovt upphovsrättsbrott döms det till ansvar enligt [23 kap. brottsbalken](https://selex.se/eli/sfs/1962/700). Lag ([2020:540](https://selex.se/eli/sfs/2020/540)).

</section>
<section id="kap7.53a" class="paragraf" selex:status="upphavd" selex:upphavd="true">

#### 53 a §

Har upphävts genom lag ([2024:791](https://selex.se/eli/sfs/2024/791)).

</section>
<section id="kap7.53b" class="paragraf">

#### 53 b §

På yrkande av upphovsmannen eller hans eller hennes rättsinnehavare eller av den som på grund av upplåtelse har rätt att utnyttja verket får domstolen vid vite förbjuda den som vidtar eller medverkar till en åtgärd som innebär intrång eller överträdelse som avses i [53 §](#kap7.53) att fortsätta med åtgärden.

Om käranden visar sannolika skäl för att en åtgärd som innebär intrång eller överträdelse som avses i [53 §](#kap7.53), eller medverkan till åtgärden, förekommer och om det skäligen kan befaras att svaranden genom att fortsätta med åtgärden, eller medverkan till den, förringar värdet av den ensamrätt som upphovsrätten medför, får domstolen meddela vitesförbud för tiden till dess att målet slutligt har avgjorts eller något annat har beslutats. Innan ett sådant förbud meddelas ska svaranden ha fått tillfälle att yttra sig, om inte ett dröjsmål skulle medföra risk för skada.

Första och andra styckena tillämpas också i fråga om försök eller förberedelse till intrång eller överträdelse som avses i [53 §](#kap7.53).

Förbud enligt andra stycket får meddelas endast om käranden ställer säkerhet hos domstolen för den skada som kan tillfogas svaranden. Saknar käranden förmåga att ställa sådan säkerhet, får domstolen befria honom eller henne från detta. I fråga om slaget av säkerheten gäller [2 kap. 25 § utsökningsbalken](https://selex.se/eli/sfs/1981/774#kap2.25). Säkerheten ska prövas av domstolen, om den inte har godkänts av svaranden.

När målet avgörs ska domstolen pröva om förbud som har meddelats enligt andra stycket fortfarande ska bestå.

I fråga om överklagande av beslut enligt andra eller fjärde stycket samt i fråga om handläggningen i högre domstol gäller rättegångsbalkens bestämmelser om överklagande av beslut enligt [15 kap. rättegångsbalken](https://selex.se/eli/sfs/1942/740).

En talan om utdömande av vite förs av den som har ansökt om förbudet. Lag ([2016:190](https://selex.se/eli/sfs/2016/190)).

</section>
<section id="kap7.53c" class="paragraf">

#### 53 c §

Om sökanden visar sannolika skäl för att någon har gjort ett intrång eller gjort sig skyldig till en överträdelse som avses i [53 §](#kap7.53), får domstolen vid vite besluta att någon eller några av dem som anges i andra stycket ska ge sökanden information om ursprung och distributionsnät för de varor eller tjänster som intrånget eller överträdelsen gäller (informationsföreläggande). Ett sådant beslut får meddelas på yrkande av upphovsmannen eller upphovsmannens rättsinnehavare eller den som på grund av upplåtelse har rätt att utnyttja verket. Det får bara meddelas om informationen kan antas underlätta utredning av ett intrång eller en överträdelse som avser varorna eller tjänsterna.

Skyldigheten att lämna information omfattar den som

1. har gjort eller medverkat till intrånget eller gjort sig skyldig till eller medverkat till överträdelsen,

2. i kommersiell skala har förfogat över en vara som intrånget eller överträdelsen gäller,

3. i kommersiell skala har använt en tjänst som intrånget eller överträdelsen gäller,

4. i kommersiell skala har tillhandahållit en elektronisk kommunikationstjänst eller en annan tjänst som har använts vid intrånget eller överträdelsen, eller

5. har identifierats av någon som anges i 2–4 såsom delaktig i tillverkningen eller distributionen av en vara eller tillhandahållandet av en tjänst som intrånget eller överträdelsen gäller.

Information om varors eller tjänsters ursprung och distributionsnät kan särskilt avse

1. namn på och adress till producenter, distributörer, leverantörer och andra som har innehaft varorna eller tillhandahållit tjänsterna,

2. namn på och adress till avsedda grossister och detaljister, och

3. uppgifter om hur mycket som har producerats, levererats, mottagits eller beställts och om vilket pris som har bestämts för varorna eller tjänsterna.

Bestämmelserna i första–tredje styckena tillämpas också i fråga om försök eller förberedelse till intrång eller överträdelse som avses i [53 §](#kap7.53). Lag ([2009:109](https://selex.se/eli/sfs/2009/109)).

</section>
<section id="kap7.53d" class="paragraf">

#### 53 d §

Ett informationsföreläggande får meddelas endast om skälen för åtgärden uppväger den olägenhet eller det men i övrigt som åtgärden innebär för den som drabbas av den eller för något annat motstående intresse.

Skyldigheten att lämna information enligt [53 c §](#kap7.53c) omfattar inte uppgifter vars yppande skulle röja att uppgiftslämnaren eller någon honom eller henne närstående som avses i [36 kap. 3 § rättegångsbalken](https://selex.se/eli/sfs/1942/740#kap36.3) har begått en brottslig handling.

I Europaparlamentets och rådets förordning [(EU) 2016/679](https://eur-lex.europa.eu/legal-content/SV/ALL/?uri=celex%3A32016R0679) av den 27 april 2016 om skydd för fysiska personer med avseende på behandling av personuppgifter och om det fria flödet av sådana uppgifter och om upphävande av direktiv [95/46/EG](https://eur-lex.europa.eu/legal-content/SV/ALL/?uri=celex%3A31995L0046) (allmän dataskyddsförordning) finns bestämmelser som begränsar hur mottagna personuppgifter får behandlas. Lag ([2018:272](https://selex.se/eli/sfs/2018/272)).

</section>
<section id="kap7.53e" class="paragraf">

#### 53 e §

Om ett yrkande om informationsföreläggande riktar sig mot den som är sökandens motpart i ett mål om intrång eller överträdelse, ska bestämmelserna om rättegång som gäller för det målet tillämpas. Ett beslut om informationsföreläggande får överklagas särskilt.

Om yrkandet om informationsföreläggande riktar sig mot någon annan än den som anges i första stycket, ska lagen ([1996:242](https://selex.se/eli/sfs/1996/242)) om domstolsärenden tillämpas. Domstolen får bestämma att vardera parten ska svara för sina rättegångskostnader.

En talan om utdömande av vite får föras av den som har ansökt om föreläggandet. Lag ([2016:190](https://selex.se/eli/sfs/2016/190)).

</section>
<section id="kap7.53f" class="paragraf">

#### 53 f §

Den som på grund av bestämmelserna i [53 c §](#kap7.53c) andra stycket 2-5 har förelagts att enligt första stycket samma paragraf lämna information har rätt till skälig ersättning för kostnader och besvär. Ersättningen ska betalas av den som har framställt yrkandet om informationsföreläggande.

Den som tillhandahåller en elektronisk kommunikationstjänst och som till följd av ett informationsföreläggande har lämnat ut information som avses i 9 kap. [31 §](#kap9.31) lagen ([2022:482](https://selex.se/eli/sfs/2022/482)) om elektronisk kommunikation ska sända en skriftlig underrättelse om detta till den som uppgifterna gäller tidigast efter en månad och senast efter tre månader från det att informationen lämnades ut. Kostnaden för underrättelsen ersätts enligt första stycket. Lag ([2022:485](https://selex.se/eli/sfs/2022/485)).

</section>
<section id="kap7.53g" class="paragraf">

#### 53 g §

Utöver det som anges i 3 kap. 8 och [9 §](#kap7.9)§ lagen ([2018:218](https://selex.se/eli/sfs/2018/218)) med kompletterande bestämmelser till EU:s dataskyddsförordning får personuppgifter om lagöverträdelser som innefattar brott enligt [53 §](#kap7.53) behandlas om detta är nödvändigt för att ett rättsligt anspråk ska kunna fastställas, göras gällande eller försvaras. Lag ([2018:272](https://selex.se/eli/sfs/2018/272)).

</section>
<section id="kap7.53h" class="paragraf">

#### 53 h §

På yrkande av käranden får domstolen, i mål om intrång eller överträdelse som avses i [53 §](#kap7.53), ålägga den som har gjort eller medverkat till intrånget eller gjort sig skyldig till eller medverkat till överträdelsen att bekosta lämpliga åtgärder för att sprida information om domen i målet.

Bestämmelserna i första stycket tillämpas också i fråga om försök eller förberedelse till intrång eller överträdelse som avses i [53 §](#kap7.53). Lag ([2009:109](https://selex.se/eli/sfs/2009/109)).

</section>
<section id="kap7.54" class="paragraf">

#### 54 §

Den som i strid mot denna lag eller mot föreskrift enligt [41 §](#kap7.41) andra stycket utnyttjar ett verk ska betala skälig ersättning för utnyttjandet till upphovsmannen eller hans eller hennes rättsinnehavare.

Sker det uppsåtligen eller av oaktsamhet, ska ersättning även betalas för den ytterligare skada som intrånget eller överträdelsen har medfört. När ersättningens storlek bestäms ska hänsyn särskilt tas till

1. utebliven vinst,

2. vinst som den som har begått intrånget eller överträdelsen har gjort,

3. skada på verkets anseende,

4. ideell skada, och

5. upphovsmannens eller rättsinnehavarens intresse av att intrång inte begås. Andra stycket gäller även den som annars uppsåtligen eller av oaktsamhet vidtar en åtgärd, som innebär intrång eller överträdelse enligt [53 §](#kap7.53).

Ersättningsskyldighet enligt första eller andra stycket gäller inte den som i samband med framställning av exemplar för privat bruk enbart överträder [12 §](#kap7.12) fjärde stycket, om inte denna överträdelse sker uppsåtligen eller av grov oaktsamhet. Lag ([2009:109](https://selex.se/eli/sfs/2009/109)).

</section>
<section id="kap7.55" class="paragraf">

#### 55 §

På yrkande av upphovsmannen eller hans eller hennes rättsinnehavare får domstolen, efter vad som är skäligt, besluta att egendom som ett intrång eller en överträdelse som avses i [53 §](#kap7.53) gäller ska återkallas från marknaden, ändras eller förstöras eller att någon annan åtgärd ska vidtas med den. Detsamma gäller i fråga om hjälpmedel som har använts eller varit avsett att användas vid intrånget eller överträdelsen.

Bestämmelserna i första stycket tillämpas också i fråga om försök eller förberedelse till intrång eller överträdelse som avses i [53 §](#kap7.53).

Bestämmelserna i första stycket gäller inte om det olagliga förfarandet bestått i utförande av byggnadsverk.

Ett beslut om åtgärd enligt första stycket får inte innebära att upphovsmannen eller hans eller hennes rättsinnehavare ska betala ersättning till den som åtgärden riktas mot.

Åtgärder enligt första stycket ska bekostas av svaranden om det inte finns särskilda skäl mot detta.

Ett beslut som avses i denna paragraf ska inte meddelas, om förverkande av egendom eller någon åtgärd som kan förhindra missbruk ska beslutas enligt [36 kap. brottsbalken](https://selex.se/eli/sfs/1962/700). Lag ([2024:791](https://selex.se/eli/sfs/2024/791)).

</section>
<section id="kap7.56" class="paragraf">

#### 56 §

Trots [55 §](#kap7.55) får domstolen, om det med hänsyn till det konstnärliga eller ekonomiska värdet hos ett exemplar av ett verk eller övriga omständigheter är skäligt, på yrkande av den som har handlat i god tro, meddela tillstånd att exemplaret mot särskild ersättning till upphovsmannen eller hans eller hennes rättsinnehavare görs tillgängligt för allmänheten eller används för annat avsett ändamål. Lag ([2009:109](https://selex.se/eli/sfs/2009/109)).

</section>
<section id="kap7.56a" class="paragraf">

#### 56 a §

Om det skäligen kan antas att någon har gjort eller medverkat till ett intrång, eller gjort sig skyldig till eller medverkat till en överträdelse som avses i [53 §](#kap7.53), får domstolen för att bevisning ska kunna säkras om intrånget eller överträdelsen besluta att en undersökning får göras hos denne för att söka efter föremål eller handlingar som kan antas ha betydelse för en utredning om intrånget eller överträdelsen (intrångsundersökning).

Ett beslut om intrångsundersökning får meddelas endast om skälen för åtgärden uppväger den olägenhet eller det men i övrigt som åtgärden innebär för den som drabbas av den eller för något annat motstående intresse.

Bestämmelserna i första och andra styckena tillämpas också i fråga om försök eller förberedelse till intrång eller överträdelse som avses i [53 §](#kap7.53). Lag ([2009:109](https://selex.se/eli/sfs/2009/109)).

</section>
<section id="kap7.56b" class="paragraf">

#### 56 b §

En fråga om intrångsundersökning får tas upp endast på yrkande av upphovsmannen eller upphovsmannens rättsinnehavare eller den som på grund av upplåtelse har rätt att utnyttja verket. Om en rättegång inte är inledd, ska yrkandet framställas skriftligen.

Innan ett beslut om undersökning meddelas ska motparten ha fått tillfälle att yttra sig. Domstolen får dock omedelbart meddela ett beslut som gäller till dess annat har beslutats, om ett dröjsmål skulle medföra risk för att föremål eller handlingar som har betydelse för utredning om intrånget skaffas undan, förstörs eller förvanskas.

I övrigt ska en fråga om intrångsundersökning som uppkommer då en rättegång inte är inledd handläggas på samma sätt som om frågan har uppkommit under en rättegång. Lag ([2016:190](https://selex.se/eli/sfs/2016/190)).

</section>
<section id="kap7.56c" class="paragraf">

#### 56 c §

Ett beslut om intrångsundersökning får meddelas endast om sökanden ställer säkerhet hos domstolen för den skada som kan tillfogas motparten. Saknar sökanden förmåga att ställa säkerhet, får domstolen befria sökanden från det. I fråga om slaget av säkerhet gäller [2 kap. 25 § utsökningsbalken](https://selex.se/eli/sfs/1981/774#kap2.25). Säkerheten skall prövas av domstolen, om den inte har godkänts av motparten.

I fråga om överklagande av domstolens beslut om intrångsundersökning och i fråga om handläggningen i högre domstol gäller vad som föreskrivs i rättegångsbalken om överklagande av beslut enligt [15 kap. rättegångsbalken](https://selex.se/eli/sfs/1942/740). Lag ([1998:1454](https://selex.se/eli/sfs/1998/1454)).

</section>
<section id="kap7.56d" class="paragraf">

#### 56 d §

Ett beslut om intrångsundersökning skall innehålla uppgifter om

1. vilket ändamål undersökningen skall ha,

2. vilka föremål och handlingar som det får sökas efter, och

3. vilka utrymmen som får genomsökas.

Om det behövs, skall domstolen även förordna om andra villkor för verkställandet. Lag ([1998:1454](https://selex.se/eli/sfs/1998/1454)).

</section>
<section id="kap7.56e" class="paragraf">

#### 56 e §

Ett beslut om intrångsundersökning gäller omedelbart. Om ansökan om verkställighet inte har gjorts inom en månad från beslutet, förfaller det.

Om sökanden inte inom en månad från det att verkställigheten avslutats väcker talan eller på något annat sätt inleder ett förfarande om saken, skall en åtgärd som företagits vid verkställigheten av intrångsundersökningen omedelbart gå åter, i den utsträckning det är möjligt. Detsamma gäller om ett beslut om intrångsundersökning upphävs sedan verkställighet genomförts. Lag ([1998:1454](https://selex.se/eli/sfs/1998/1454)).

</section>
<section id="kap7.56f" class="paragraf">

#### 56 f §

Ett beslut om intrångsundersökning verkställs av Kronofogdemyndigheten enligt de villkor som domstolen har föreskrivit och med tilllämpning av 1-3 kap., 17 kap. 1-[5 §](#kap7.5)§ samt [18 kap. utsökningsbalken](https://selex.se/eli/sfs/1981/774). Sökandens motpart skall underrättas om verkställigheten endast om beslutet om intrångsundersökning har tillkommit efter motpartens hörande. Myndigheten har rätt att ta fotografier och göra film- och ljudupptagningar av sådana föremål som den får söka efter. Myndigheten har också rätt att ta kopior av och göra utdrag ur sådana handlingar som den får söka efter.

En intrångsundersökning får inte omfatta en skriftlig handling som avses i [27 kap. 2 § rättegångsbalken](https://selex.se/eli/sfs/1942/740#kap27.2). Lag ([2006:680](https://selex.se/eli/sfs/2006/680)).

</section>
<section id="kap7.56g" class="paragraf">

#### 56 g §

När ett beslut om intrångsundersökning skall verkställas har motparten rätt att tillkalla ett juridiskt biträde. I avvaktan på att biträdet inställer sig får verkställigheten inte påbörjas. Detta gäller dock inte, om

1. undersökningen därigenom onödigt fördröjs, eller

2. det finns en risk att ändamålet med åtgärden annars inte uppnås.

Vid verkställigheten får Kronofogdemyndigheten anlita det biträde av en sakkunnig som behövs.

Myndigheten får tillåta att sökanden eller ett ombud för sökanden är närvarande vid undersökningen för att bistå med upplysningar. Om ett sådant tillstånd ges, skall myndigheten se till att sökanden eller ombudet inte i större utsträckning än som kan motiveras av verkställigheten får kännedom om förhållanden som kommer fram. Lag ([2006:680](https://selex.se/eli/sfs/2006/680)).

</section>
<section id="kap7.56h" class="paragraf">

#### 56 h §

Fotografier och film- och ljudupptagningar av föremål samt kopior av och utdrag ur handlingar skall förtecknas och hållas tillgängliga för sökanden och motparten. Lag ([1998:1454](https://selex.se/eli/sfs/1998/1454)).

</section>
<section id="kap7.57" class="paragraf">

#### 57 §

Vad som sägs i 53-[56 h §](#kap7.56h)§ skall också tillämpas på rättighet som skyddas genom föreskrift i 5 kap. Lag ([1998:1454](https://selex.se/eli/sfs/1998/1454)).

</section>
<section id="kap7.57a" class="paragraf">

#### 57 a §

Den som i annat fall än som avses i [53 §](#kap7.53) säljer, hyr ut eller för försäljning, uthyrning eller annat förvärvssyfte innehar ett hjälpmedel som är avsett endast för att underlätta olovligt borttagande eller kr inggående av en anordning som anbringats för att skydda ett datorprogram mot olovlig exemplarframställning, döms till böter eller fängelse i högst sex månader. Lag ([1992:1687](https://selex.se/eli/sfs/1992/1687)).

</section>
<section id="kap7.57b" class="paragraf">

#### 57 b §

Den som, i annat fall än som avses i [53 §](#kap7.53), uppsåtligen eller av grov oaktsamhet bryter mot 52 e eller [52 g §](#kap7.52g) döms till böter eller fängelse i högst sex månader.

Den som, i annat fall än som avses i [53 §](#kap7.53), uppsåtligen eller av grov oaktsamhet bryter mot [52 d §](#kap7.52d) döms till böter. Lag ([2005:359](https://selex.se/eli/sfs/2005/359)).

</section>
<section id="kap7.58" class="paragraf">

#### 58 §

Patent- och marknadsdomstolen är rätt domstol i mål och ärenden enligt denna lag om de inte ska handläggas enligt lagen ([1974:371](https://selex.se/eli/sfs/1974/371)) om rättegången i arbetstvister.

Det som sägs i rättegångsbalken om inskränkning av en domstols behörighet i fråga om tvist som ska tas upp i annan ordning än inför domstol ska inte tillämpas i fråga om ett yrkande om informationsföreläggande eller intrångsundersökning. Lag ([2016:190](https://selex.se/eli/sfs/2016/190)).

</section>
<section id="kap7.59" class="paragraf">

#### 59 §

Åklagaren får väcka åtal för brott som avses i denna lag endast om åtal är motiverat från allmän synpunkt.

Överträdelse av [3 §](#kap7.3) eller av föreskrift enligt [41 §](#kap7.41) andra stycket får alltid beivras av upphovsmannens efterlevande make, släktingar i rätt upp- och nedstigande led eller syskon.

Egendom som avses i [55 §](#kap7.55) får, om brott enligt denna lag skäligen kan antas föreligga, tas i beslag. I fråga om ett sådant beslag tillämpas reglerna om beslag i brottmål i allmänhet. Lag ([2020:540](https://selex.se/eli/sfs/2020/540)).

</section>

</section>
<section id="kap8" class="kapitel">

## 8 Kap. Lagens tillämpningsområde

<section id="kap8.60" class="paragraf">

#### 60 §

Bestämmelserna om upphovsrätt tillämpas på

1. verk av den som är svensk medborgare eller har sin vanliga vistelseort i Sverige,

2. verk som först utgivits i Sverige eller samtidigt i Sverige och utom riket,

3. filmverk vars producent har sitt säte eller sin vanliga vistelseort i Sverige,

4. här uppfört byggnadsverk,

5. konstverk som utgör del av här belägen byggnad eller på annat sätt är fast förenat med marken.

Vid tillämpning av första stycket 2. anses samtidig utgivning ha ägt rum, om verket utgivits i Sverige inom trettio dagar efter utgivning utomlands. Vid tillämpning av första stycket 3. anses, där ej annat visas, den vars namn på sedvanligt sätt utsatts på exemplar av filmverket som verkets producent.

Bestämmelserna i 26 k-[26 p §](#kap8.26p)§ tillämpas på verk av den som är svensk medborgare eller har sin vanliga vistelseort i Sverige.

Bestämmelserna i [44 a §](#kap8.44a) tillämpas på utgivningar och offentliggöranden av den som är svensk medborgare eller har sin vanliga vistelseort i Sverige. Bestämmelserna tillämpas också på utgivningar och offentliggöranden av juridiska personer som har säte i Sverige.

Bestämmelserna i 50 och [51 §](#kap8.51)§ tillämpas på varje litterärt eller konstnärligt verk, oberoende av dess ursprung. Lag ([2007:521](https://selex.se/eli/sfs/2007/521)).

</section>
<section id="kap8.61" class="paragraf">

#### 61 §

Bestämmelserna i 45, 47 och [48 §](#kap8.48)§ tillämpas på framföranden, ljudupptagningar samt ljudradio- och tv- utsändningar som äger rum i Sverige. Dessutom tillämpas [45 §](#kap8.45) på framföranden av den som är svensk medborgare eller har sin vanliga vistelseort i Sverige, [47 §](#kap8.47) på ljudupptagningar vars framställare är svensk medborgare eller svensk juridisk person eller har sin vanliga vistelseort i Sverige och [48 §](#kap8.48) på utsändningar av radio- eller tv-företag som har sitt säte i Sverige. Bestämmelserna i [46 §](#kap8.46) tillämpas på ljudupptagningar och upptagningar av rörliga bilder vars framställare är svensk medborgare eller svensk juridisk person eller har sin vanliga vistelseort i Sverige liksom på sådana upptagningar av rörliga bilder som äger rum i Sverige. Bestämmelsen i [46 §](#kap8.46) om exemplarframställning gäller dock alla ljudupptagningar.

Bestämmelserna i [48 b §](#kap8.48b) tillämpas på presspublikationer vars framställare är etablerad i Sverige. Bestämmelserna i [49 §](#kap8.49) tillämpas på arbeten vars framställare är svensk medborgare eller har sin vanliga vistelseort i Sverige. Bestämmelserna tillämpas även på arbeten vars framställare är svensk juridisk person och har sitt säte, sitt huvudkontor eller sin huvudsakliga verksamhet i Sverige. Om den juridiska personen har sitt säte i Sverige men inte sitt huvudkontor eller sin huvudsakliga verksamhet här, tillämpas bestämmelserna dock endast om arbetet ingår i en ekonomisk verksamhet som har etablerats i Sverige.

Av bestämmelserna i [49 a §](#kap8.49a) tillämpas hänvisningen till 50 och [51 §](#kap8.51)§ på alla fotografiska bilder och övriga bestämmelser på fotografiska bilder

1. vars framställare är svensk medborgare eller har sin vanliga vistelseort i Sverige, eller

2. som först har getts ut i Sverige eller samtidigt i Sverige och utomlands, eller

3. som har infogats i en byggnad eller annan anordning som är fast förenad med marken, om byggnaden eller anordningen är belägen i Sverige.

Vid tillämpningen av tredje stycket 2 anses utgivningen ha skett samtidigt, om bilden har getts ut i Sverige inom trettio dagar efter utgivningen utomlands.

Av bestämmelserna i [45 §](#kap8.45) tillämpas hänvisningen till 26 k- [26 m §](#kap8.26m)§ endast på framföranden som har gjorts av någon som är svensk medborgare eller som har sin vanliga vistelseort i Sverige. Av bestämmelserna i [46 §](#kap8.46) tillämpas hänvisningen till 26 k-[26 m §](#kap8.26m)§ endast på upptagningar vars framställare är svensk medborgare eller svensk juridisk person eller har sin vanliga vistelseort i Sverige. Av bestämmelserna i [48 §](#kap8.48) tillämpas hänvisningen till 26 k-[26 m §](#kap8.26m)§ endast på utsändningar av radio- eller tv-företag som har sitt säte i Sverige. Av bestämmelserna i [49 a §](#kap8.49a) tillämpas hänvisningen till 26 k-[26 p §](#kap8.26p)§ endast på fotografiska bilder vars framställare är svensk medborgare eller har sin vanliga vistelseort i Sverige. Lag ([2025:547](https://selex.se/eli/sfs/2025/547)).

</section>
<section id="kap8.61a" class="paragraf">

#### 61 a §

När verk eller andra prestationer som skyddas enligt denna lag sänds ut till allmänheten över satellit, skall den upphovsrättsligt relevanta åtgärden anses ske i det land där sändarföretaget under sin kontroll och på sitt ansvar för in prestationerna i en oavbruten överföring till satelliten och därifrån till marken.

Detta gäller inte, om införandet äger rum i ett land som inte ingår i Europeiska ekonomiska samarbetsområdet (EES) och som inte heller tillhandahåller den skyddsnivå som föreskrivs i kapitel 2 i Europeiska gemenskapernas råds direktiv [93/83/EEG](https://eur-lex.europa.eu/legal-content/SV/ALL/?uri=celex%3A31993L0083) av den 27 september 1993.12

Om i fall som avses i andra stycket uppsändningen till satelliten äger rum i ett EES-land, skall den upphovsrättsligt relevanta åtgärden anses ske i det land där uppsändningen äger rum. Om uppsändningen till satelliten inte äger rum i ett EES-land men det radio- eller televisionsföretag som har beslutat om utsändningen har sitt säte i ett EES-land, skall den upphovsrättsligt relevanta åtgärden anses ske i det landet. Lag ([1995:447](https://selex.se/eli/sfs/1995/447)).

</section>
<section id="kap8.61b" class="paragraf">

#### 61 b §

När ett radio- eller tv-företag gör sin utsändning av ett radio- eller tv-program eller en upptagning av programmet tillgänglig för allmänheten i en tjänst via internet ska den upphovsrättsligt relevanta åtgärden anses ske i det land där företaget huvudsakligen är etablerat. Detta gäller endast i fråga om utövande av de rättigheter som krävs för att utnyttja de verk och andra prestationer som skyddas enligt denna lag och som ingår i radio- eller tv-programmet samt under förutsättning att

1. företaget tillhandahåller eller kontrollerar och ansvarar för tjänsten,

2. tillgängliggörandet sker samtidigt med den ursprungliga utsändningen eller under en begränsad tid efter den,

3. när det gäller tv-program, det är fråga om ett nyhets- eller aktualitetsprogram eller ett program som är tv- företagets egen produktion och som är finansierat i dess helhet av företaget, men inte till den del programmet återger ett idrottsevenemang, och

4. företagets huvudsakliga etablering är i ett land som ingår i EES.

Detsamma ska gälla när ett radio- eller tv-företag gör material som utgör komplement till ett radio- eller tv-program enligt första stycket tillgängligt för allmänheten i en sådan tjänst som anges i samma stycke. Det ska gälla också när tillgängliggörandet sker före den ursprungliga utsändningen av programmet.

När det avtalas om ersättning för utnyttjande som avses i denna paragraf ska avtalsparterna beakta alla aspekter av tjänsten. Lag ([2021:357](https://selex.se/eli/sfs/2021/357)).

</section>
<section id="kap8.61c" class="paragraf">

#### /790 av den 17 april 2019 om upphovsrätt och närstående rättigheter på den digitala inre marknaden och om ändring av direktiven 96/ /EG och 2001/ 61 c §

När lärare och elever vid en utbildningsanstalt som är etablerad i ett EES-land i samband med undervisning på distans använder verk och prestationer som skyddas enligt denna lag och användningen sker i enlighet med de bestämmelser som i det landet genomför artikel 5 i Europaparlamentets och rådets direktiv 2019929/EG, i den ursprungliga lydelsen, ska den upphovsrättsligt relevanta åtgärden anses ske i det landet. Lag ([2022:1712](https://selex.se/eli/sfs/2022/1712)).

</section>
<section id="kap8.61d" class="paragraf">

#### /790 av den 17 april 2019 om upphovsrätt och närstående rättigheter på den digitala inre marknaden och om ändring av direktiven 96/ /EG och 2001/ 61 d §

När ett bibliotek, museum, arkiv eller en institution för film- eller ljudarvet som är etablerad i ett EES-land använder verk och prestationer som skyddas enligt denna lag och användningen sker i enlighet med de bestämmelser som i det landet genomför artikel 8 i Europaparlamentets och rådets direktiv 2019929/EG, i den ursprungliga lydelsen, ska den upphovsrättsligt relevanta åtgärden anses ske i det landet. Lag ([2022:1712](https://selex.se/eli/sfs/2022/1712)).

</section>
<section id="kap8.62" class="paragraf">

#### 62 §

Regeringen får, under förutsättning av ömsesidighet eller om det följer av en bindande EU-rättsakt eller ett av EU ingånget eller av riksdagen godkänt avtal med en stat eller en mellanfolklig organisation, meddela föreskrifter om denna lags tillämpning med avseende på andra länder. Regeringen får också meddela föreskrifter om lagens tillämpning på verk och fotografiska bilder som först har getts ut av en mellanfolklig organisation och på inte utgivna verk och fotografiska bilder som en sådan organisation får ge ut. Lag ([2025:547](https://selex.se/eli/sfs/2025/547)).

</section>

</section>
<section id="kap9" class="kapitel">

## 9 Kap. Ikraftträdande- och övergångsbestämmelser

<section id="kap9.63" class="paragraf">

#### 63 §

Denna lag träder i kraft den 1 juli 1961; dock att [51 §](#kap9.51) och därtill anslutande bestämmelser i 6 och 8 kap. skola, såvitt angår återgivande i tryckt skrift, träda i kraft den dag Konungen förordnar. Lag ([1970:488](https://selex.se/eli/sfs/1970/488)). [64 §](#kap9.64) Genom denna lag upphävas:

1) lagen den 30 maj 1919 (nr 381) om rätt till litterära och musikaliska verk;

2) lagen den 30 maj 1919 (nr 382) om rätt till verk av bildande konst;

3) lagen den 14 december 1956 (nr 590) om skydd för vissa kartor; samt

4) lagen den 1 mars 1957 (nr 32) om tillfällig förlängning av skyddstid för litterära och musikaliska verk.

</section>
<section id="kap9.65" class="paragraf">

#### 65 §

Den nya lagen skall, med iakttagande av vad i 66-[69 §](#kap9.69)§ sägs, äga tillämpning jämväl med avseende å litterärt eller konstnärligt verk, som tillkommit före ikraftträdandet. Lag ([1970:488](https://selex.se/eli/sfs/1970/488)).

</section>
<section id="kap9.66" class="paragraf">

#### 66 §

Sådana exemplar av ett verk, som framställts med stöd av äldre lag, må fritt spridas och visas, dock att vad i [23 §](#kap9.23) stadgas om uthyrning av noter till musikaliskt verk skall äga tillämpning.

</section>
<section id="kap9.67" class="paragraf">

#### 67 §

Trycksatser, klichéer, formar och andra hjälpmedel, som med stöd av äldre lag framställts för mångfaldigande av visst verk, må utan hinder av vad i nya lagen är stadgat fritt användas för sitt ändamål till utgången av år 1963. På exemplar, som framställts med stöd härav, skall vad i [66 §](#kap9.66) sägs äga motsvarande tillämpning.

</section>
<section id="kap9.68" class="paragraf">

#### 68 §

Beträffande tidning, tidskrift eller annat verk, som består av självständiga bidrag från särskilda medarbetare och som utgivits före nya lagens ikraftträdande, skall upphovsrätt enligt [5 §](#kap9.5) tillkomma utgivaren eller, om han ej är känd, förläggaren.

Om såsom utgivare angivits offentlig undervisningsanstalt eller akademi eller ock bolag, förening eller annan samfällighet eller, där utgivare ej är känd, dylik samfällighet är förläggare, skall skyddstiden beräknas enligt [44 §](#kap9.44).

</section>
<section id="kap9.69" class="paragraf">

#### 69 §

Äldre lag skall tillämpas på sådant avtal om överlåtelse av upphovsrätt, som tillkommit före nya lagens ikraftträdande. Lag ([1976:192](https://selex.se/eli/sfs/1976/192)).

</section>
<section id="kap9.70" class="paragraf">

#### 70 §

Vad i 65-[67 §](#kap9.67)§ sägs skall äga motsvarande tillämpning med avseende å rättighet, som skyddas genom föreskrift i 5 kap.

Har avtal om upptagning som sägs i [45 §](#kap9.45) tillkommit före nya lagens ikraftträdande, skall vad i [69 §](#kap9.69) sägs äga motsvarande tillämpning.


</section>
<section id="kap9.övergångsbestämmelser">

### Övergångsbestämmelser

[1970:488](https://selex.se/eli/sfs/1970/488)

Denna lag träder i kraft den 1 oktober 1970.

I fråga om alster av konsthantverk eller konstindustri, som tillkommit före ikraftträdandet och då åtnjöt skydd enligt äldre bestämmelser, äger de nya bestämmelserna tillämpning, om alstret är att hänföra under brukskonst, och skall i annat fall upphovsrätten icke upphöra före utgången av september 1980.

[1973:363](https://selex.se/eli/sfs/1973/363)

Denna lag träder i kraft den 1 juli 1973.

Den nya lagen skall tillämpas även på verk som tillkommit före ikraftträdandet, dock med följande undantag:

1. Exemplar av verk som framställts med stöd av äldre lag får fritt spridas och visas.

2. Har någon före ikraftträdandet tillverkat trycksats, kliché, form eller annat sådant hjälpmedel för att med stöd av äldre lag mångfaldiga visst verk, får han använda det för detta ändamål till utgången av år 1975 och fritt sprida och visa exemplar som framställts.

Vad sålunda stadgas om verk skall äga motsvarande tillämpning på framförande, ljudupptagning samt ljudradio- och televisionsutsändning som avses i 45-[48 §](#kap9.48)§ ävensom på arbete som avses i [49 §](#kap9.49).

[1978:488](https://selex.se/eli/sfs/1978/488)

Denna lag träder i kraft den 1 juli 1978. Den skall tillämpas även på verk som tillkommit före ikraftträdandet. Vad sålunda har föreskrivits om verk skall ha motsvarande tillämpning på framförande, ljudupptagning, ljudradioutsändning och televisionsutsändning som avses i 45, 46 och [48 §](#kap9.48)§ samt på arbete som avses i [49 §](#kap9.49).

[1980:610](https://selex.se/eli/sfs/1980/610)

Denna lag träder i kraft den 1 januari 1981.

Den nya lagen skall tillämpas även på sådant verk och i [49 §](#kap9.49) avsett arbete som tillkommit före ikraftträdandet.

[1982:284](https://selex.se/eli/sfs/1982/284)

Denna lag träder i kraft den 1 juli 1982. Den gäller inte beträffande intrång eller överträdelse som har skett dessförinnan eller i fråga om brott som har begåtts före ikraftträdandet.

[1982:1059](https://selex.se/eli/sfs/1982/1059)

Denna lag träder i kraft den 1 januari 1983. Den skall tillämpas även på verk som har tillkommit före ikraftträdandet.

[1986:367](https://selex.se/eli/sfs/1986/367)

1. Denna lag träder i kraft den 1 juli 1986.

2. Bestämmelserna i [22 d §](#kap9.22d), [45 §](#kap9.45) tredje stycket, i vad avser hänvisningen till [22 d §](#kap9.22d), och [47 §](#kap9.47) andra stycket tillämpas även på verk och upptagningar som har tillkommit före ikraftträdandet.

3. Bestämmelserna i [45 §](#kap9.45) tredje stycket, i vad avser hänvisningen till 6--8 och [26 §](#kap9.26)§, [46 §](#kap9.46) andra stycket, [47 §](#kap9.47) tredje stycket, [48 §](#kap9.48) tredje stycket, [49 §](#kap9.49) andra stycket och [61 §](#kap9.61) första stycket tredje meningen tillämpas även på verk som har tillkommit före ikraftträdandet, på radio- och televisionsutsändningar, upptagningar och framföranden som har ägt rum före ikraftträdandet och på sammanställningar som har gjorts före ikraftträdandet.

4. Bestämmelsen i [47 §](#kap9.47) första stycket tillämpas även på upptagningar som har gjorts före lagens ikraftträdande, förutsatt att den tid inom vilken en utsändning har gett rätt till ersättning enligt äldre bestämmelser då inte har löpt ut.

5. Bestämmelserna om skyddstid i [45 §](#kap9.45) andra stycket, [46 §](#kap9.46) första stycket och [48 §](#kap9.48) andra stycket tillämpas även på framföranden, ljudupptagningar samt ljudradio- och televisionsutsändningar som har ägt rum före lagens ikraftträdande, förutsatt att skyddstiden enligt äldre bestämmelser då inte har löpt ut.

[1986:1426](https://selex.se/eli/sfs/1986/1426)

Denna lag träder i kraft den 1 april 1987. Lagen tillämpas inte på kretsmönster som har tillkommit före ikraftträdandet.

[1987:800](https://selex.se/eli/sfs/1987/800)

1. Denna lag träder ikraft den 1 januari 1988.

2. Har upphovsmannen avlidit före ikraftträdandet, skall äldre bestämmelser fortfarande tillämpas.

[1989:396](https://selex.se/eli/sfs/1989/396)

Denna lag träder i kraft den 1 juli 1989.

Lagen tillämpas även på verk som har tillkommit före ikraftträdandet. Bestämmelserna i [40 a §](#kap9.40a) tillämpas även på överlåtelser som har ägt rum före ikraftträdandet.

[1991:1073](https://selex.se/eli/sfs/1991/1073)

Denna lag träder i kraft den 1 juli 1991. Den skall tillämpas även på verk som har kommit till före ikraftträdandet. Vad som föreskrivs om verk gäller också framföranden, ljudupptagning, ljudradiosändning och televisionssändning som avses i 45, 46 och [48 §](#kap9.48)§ samt arbete som avses i [49 §](#kap9.49).

[1992:1687](https://selex.se/eli/sfs/1992/1687)

1. Denna lag träder i kraft den 1 januari 1993 utom i fråga om [23 §](#kap9.23). Vad gäller [23 §](#kap9.23) träder lagen i kraft den dag regeringen bestämmer. Har regeringen inte före den 1 januari 1994 satt lagen i kraft såvitt gäller [23 §](#kap9.23), träder dock lagen i den delen aldrig i kraft. Har regeringen före den 1 januari 1994 satt lagen i kraft såvitt gäller [23 §](#kap9.23), upphör lagen att gälla i den delen vid utgången av år 1993. Lag ([1993:1008](https://selex.se/eli/sfs/1993/1008)).

2. Lagen tillämpas även på verk som har tillkommit före i kraftträdandet utom så vitt gäller åtgärder som vidtagits eller rättigheter som förvärvats dessförinnan.

[1993:1007](https://selex.se/eli/sfs/1993/1007)

1. Denna lag träder i kraft den 1 januari 1994 utom i fråga om [19 §](#kap9.19) tredje meningen som träder i kraft den dag regeringen bestämmer. (I kraft den 1 januari 1994, [1993:1646](https://selex.se/eli/sfs/1993/1646)).

2. Lagen tillämpas även på verk som har kommit till före ikraftträdandet utom när det gäller åtgärder som har gjorts eller rättigheter som har förvärvats före den tidpunkten. Det som sägs i [19 §](#kap9.19) om uthyrning och andra jämförliga rättshandlingar avseende exemplar av litterära verk skall dock alltid tillämpas från tiden för ikraftträdandet.

3. Det som sägs i 2 tillämpas också i fråga om framföranden, upptagningar, utsändningar och arbeten som avses i 45, 46, 48, och [49 §](#kap9.49)§. I fråga om framföranden, ljudupptagningar och utsändningar för vilka skyddstiden enligt äldre bestämmelser löpte ut före den 1 juli 1986, gäller dock fjärde och femte punkterna i ikraftträdande- och övergångsbestämmelserna till lagen ([1986:367](https://selex.se/eli/sfs/1986/367)) om ändring i lagen ([1960:729](https://selex.se/eli/sfs/1960/729)) om upphovsrätt till litterära och konstnärliga verk. Lag ([1993:1213](https://selex.se/eli/sfs/1993/1213)).

[1994:190](https://selex.se/eli/sfs/1994/190)

1. Denna lag träder i kraft den 1 juli 1994, då lagen ([1960:730](https://selex.se/eli/sfs/1960/730)) om rätt till fotografisk bild skall upphöra att gälla.

2. Med de undantag som anges i punkterna 3--7 tillämpas de nya föreskrifterna även på verk och fotografiska bilder som har kommit till före ikraftträdandet.

3. Sådana exemplar av en fotografisk bild som har framställts med stöd av äldre föreskrifter, får även i fortsättningen fritt spridas och visas. De nya föreskrifterna tillämpas inte heller i övrigt när det gäller åtgärder som har gjorts eller rättigheter som har förvärvats före ikraftträdandet.

4. Bestämmelserna om upphovsrättens giltighetstid i 43 och [44 §](#kap9.44)§ tillämpas på fotografiska verk som har kommit till före ikraftträdandet endast under förutsättning att skyddstiden enligt äldre bestämmelser inte har löpt ut vid ikraftträdandet.

5. Bestämmelsen om skyddstid i [49 a §](#kap9.49a) tredje stycket tillämpas på fotografiska bilder som har kommit till före ikraftträdandet endast under förutsättning att skyddstiden enligt äldre bestämmelser inte har löpt ut vid ikraftträdandet.

6. Om de nya föreskrifterna i fråga om en viss fotografisk bild medför en kortare skyddstid än den som följer av äldre bestämmelser, skall de äldre bestämmelserna om skyddstid tillämpas.

7. Bestämmelsen i [10 §](#kap9.10) andra stycket tillämpas inte på kretsmönster som kom till före den 1 april 1987.

[1995:447](https://selex.se/eli/sfs/1995/447)

1. Denna lag träder i kraft den 1 juni 1995.

2. Bestämmelserna i [26 d §](#kap9.26d) tredje stycket och [61 a §](#kap9.61a) skall i fråga om avtal som har ingåtts före ikraftträdandet inte tillämpas förrän den 1 januari 2000.

3. Bestämmelsen i [45 §](#kap9.45) tredje stycket såvitt gäller hänvisningen till [39 §](#kap9.39) första meningen skall inte tillämpas i fråga om avtal om filminspelning som har ingåtts före ikraftträdandet. I fråga om sådana avtal gäller dock att en utövande konstnär genom avtalet skall anses ha överlåtit rätt att genom filmen göra framförandet tillgängligt för allmänheten.

4. Med de undantag som anges i 5 och 6 skall de nya föreskrifterna tillämpas även på verk och prestationer som har kommit till före ikraftträdandet.

5. De nya föreskrifterna skall inte tillämpas när det gäller åtgärder som har vidtagits eller rättigheter som har förvärvats före ikraftträdandet. Bestämmelserna i [19 §](#kap9.19) andra stycket samt 45 och [46 §](#kap9.46)§ såvitt gäller hänvisningen till [19 §](#kap9.19) andra stycket skall dock alltid tillämpas från tiden för ikraftträdandet.

6. I fråga om framföranden, ljudupptagningar och utsändningar för vilka skyddstiden enligt äldre bestämmelser löpte ut före den 1 juli 1986 gäller 4 och 5 ikraftträdande- och övergångsbestämmelserna till lagen ([1986:367](https://selex.se/eli/sfs/1986/367)) om ändring i lagen ([1960:729](https://selex.se/eli/sfs/1960/729)) om upphovsrätt till litterära och konstnärliga verk.

[1995:1273](https://selex.se/eli/sfs/1995/1273)

1. Denna lag träder i kraft den 1 januari 1996.

2. De nya bestämmelserna tillämpas även på verk som har kommit till före ikraftträdandet.

3. De nya bestämmelserna tillämpas inte när det gäller åtgärder som har vidtagits eller rättigheter som har förvärvats före ikraftträdandet. De exemplar av ett verk som har framställts med stöd av äldre bestämmelser får fritt spridas och visas. Vad som sägs i [19 §](#kap9.19) andra stycket och [26 j §](#kap9.26j) skall dock tillämpas.

4. Om någon efter utgången av upphovsrättens giltighetstid enligt de äldre bestämmelserna men före ikraftträdandet har börjat att förfoga över ett verk genom att framställa exemplar av det eller genom att göra det tillgängligt för allmänheten, får han utan hinder av de nya bestämmelserna om upphovsrättens giltighetstid i nödvändig och sedvanlig utsträckning fortsätta den planerade verksamheten dock längst till den 1 januari 2000. Sådan rätt till förfogande har under motsvarande förutsättningar även den som har vidtagit väsentliga åtgärder för att framställa exemplar av verket eller för att göra det tillgängligt för allmänheten. De exemplar av ett verk som framställs med stöd av dessa bestämmelser får fritt spridas och visas. Vad som sägs i [19 §](#kap9.19) andra stycket och [26 j §](#kap9.26j) skall dock tillämpas.

5. Om upphovsrättens giltighetstid för ett visst verk vid tillämpningen av de nya bestämmelserna blir kortare än den skulle ha blivit vid tillämpning av äldre bestämmelser, tillämpas de äldre bestämmelserna om giltighetstid. Bestämmelserna i [44 §](#kap9.44) tredje stycket tillämpas dock alltid efter ikraftträdandet.

6. Det som sägs i punkterna 2 - 5 tillämpas också på framföranden och upptagningar som avses i 45 och [46 §](#kap9.46)§.

[1995:1274](https://selex.se/eli/sfs/1995/1274)

Enligt riksdagens beslut föreskrivs i fråga om lagen ([1995:447](https://selex.se/eli/sfs/1995/447)) om ändring i lagen ([1960:729](https://selex.se/eli/sfs/1960/729)) om upphovsrätt till litterära och konstnärliga verk att punkt 6 övergångsbestämmelserna skall upphöra att gälla så vitt avser framföranden och ljudupptagningar.

[1997:309](https://selex.se/eli/sfs/1997/309)

1. Denna lag träder i kraft den 1 juli 1997.

2. De nya bestämmelserna tillämpas även på verk och framföranden som har kommit till före ikraftträdandet.

3. De nya bestämmelserna tillämpas även på avtal om överlåtelse som har ingåtts före ikraftträdandet, dock inte på avtal som har ingåtts före den 19 november 1992. Beträffande avtal som har ingåtts därefter men före den 1 juli 1994 föreligger rätt till ersättning enligt de nya bestämmelserna endast om krav på ersättning har framställts före den 1 september 1997.

[1997:790](https://selex.se/eli/sfs/1997/790)

1. Denna lag träder i kraft den 1 januari 1998.

2. De nya bestämmelserna tillämpas även på verk och prestationer som har kommit till före ikraftträdandet. I fråga om arbeten som har framställts inom femton år före ikraftträdandet gäller rätt enligt [49 §](#kap9.49) till den 1 januari 2014.

3. De nya bestämmelserna tillämpas inte när det gäller åtgärder som har vidtagits eller rättigheter som har förvärvats före ikraftträdandet. De exemplar av arbeten enligt [49 §](#kap9.49) som har framställts med stöd av äldre bestämmelser får fritt spridas och visas. Hänvisningen i [49 §](#kap9.49) tredje stycket till [19 §](#kap9.19) andra stycket skall dock tillämpas.

4. Om någon med stöd av äldre bestämmelser har börjat att förfoga över ett arbete enligt [49 §](#kap9.49) genom att framställa exemplar av det eller genom att göra det tillgängligt för allmänheten, får han trots de nya bestämmelserna i nödvändig och sedvanlig utsträckning fortsätta den planerade verksamheten, dock längst till den 1 januari 2000. Sådan rätt till förfogande har under motsvarande förutsättningar även den som före ikraftträdandet har vidtagit väsentliga åtgärder för att framställa exemplar av arbetet eller för att göra det tillgängligt för allmänheten. De exemplar av ett arbete som framställs med stöd av dessa bestämmelser får fritt spridas och visas. Hänvisningen i [49 §](#kap9.49) tredje stycket till [19 §](#kap9.19) andra stycket skall dock tillämpas.

[1998:1552](https://selex.se/eli/sfs/1998/1552)

1. Denna lag träder i kraft den 1 januari 1999.

2. De nya bestämmelserna tillämpas även på verk och prestationer som har kommit till före ikraftträdandet.

[2000:92](https://selex.se/eli/sfs/2000/92)

1. Denna lag träder i kraft den 1 april 2000.

2. De nya bestämmelserna i 9 och [26 a §](#kap9.26a)§ tillämpas även på verk som ingår i en bilaga till ett beslut som meddelats före ikraftträdandet.

3. Den nya bestämmelsen i [26 §](#kap9.26) tillämpas även på uppgifter i verk som anförts muntligen eller skriftligen före ikraftträdandet.

4. En åtgärd som före ikraftträdandet har vidtagits med ett sådant verk som avses i punkterna 2 och 3 och som då var tillåten kan inte angripas med stöd av de nya bestämmelserna.

[2005:359](https://selex.se/eli/sfs/2005/359)

1. Denna lag träder i kraft den 1 juli 2005.

2. Med de undantag som anges i 3-5 skall de nya föreskrifterna även tilllämpas på verk och prestationer som har kommit till före ikraftträdandet.

3. Äldre bestämmelser i [19 §](#kap9.19) första stycket skall fortfarande tillämpas på sådana exemplar av verk som med upphovsmannens samtycke har överlåtits inom Europeiska ekonomiska samarbetsområdet före ikraftträdandet.

4. Bestämmelsen i [46 §](#kap9.46) andra stycket om beräkning av skyddstiden för ljudupptagningar skall inte tillämpas på ljudupptagningar beträffande vilka skyddstiden löpt ut vid lagens ikraftträdande.

5. Äldre bestämmelser skall fortfarande tillämpas i fråga om åtgärder som har vidtagits eller rättigheter som har förvärvats före ikraftträdandet.

[2005:360](https://selex.se/eli/sfs/2005/360)

1. Denna lag träder i kraft den 1 juli 2005.

2. För brott begångna innan denna lag trätt i kraft gäller [55 §](#kap9.55) i sin äldre lydelse.

[2007:521](https://selex.se/eli/sfs/2007/521)

1. Denna lag träder i kraft den 1 juli 2007.

2. Med det undantag som anges i 3 skall de nya bestämmelserna även tilllämpas på verk och prestationer som har kommit till före ikraftträdandet.

3. Har en vidareförsäljning av ett konstverk skett före ikraftträdandet gäller fortfarande äldre bestämmelser.

4. Bestämmelsen i [26 p §](#kap9.26p) tredje stycket skall dock tillämpas även på fordringar som har uppkommit före ikraftträdandet, om inte fordran innan dess har preskriberats enligt äldre bestämmelser.

[2009:109](https://selex.se/eli/sfs/2009/109)

1. Denna lag träder i kraft den 1 april 2009.

2. Bestämmelserna i 53 c–53 f och [53 h §](#kap9.53h)§ ska inte tillämpas när intrånget eller överträdelsen, eller försöket eller förberedelsen till intrånget eller överträdelsen, har begåtts före ikraftträdandet.

[2013:691](https://selex.se/eli/sfs/2013/691)

1. Denna lag träder i kraft den 1 november 2013.

2. De nya bestämmelserna ska tillämpas även på verk och prestationer som har tillkommit före ikraftträdandet. De nya bestämmelserna i [45 §](#kap9.45) andra stycket och [46 §](#kap9.46) andra stycket ska dock inte tillämpas om skyddstiden har löpt ut vid lagens ikraftträdande.

3. Äldre bestämmelser gäller i fråga om åtgärder som har vidtagits eller rättigheter som har förvärvats före ikraftträdandet. 45 a, 45 c och [45 d §](#kap9.45d)§ ska dock tillämpas även på avtal som har ingåtts före ikraftträdandet.

4. Om inte annat uttryckligen har avtalats ska en överlåtelse, genom vilken en utövande konstnär före ikraftträdandet har överlåtit den rätt till en ljudupptagning som konstnären har enligt [45 §](#kap9.45) till en framställare av ljudupptagningar, anses omfatta även tid efter det att skyddstiden för den utövande konstnärens rätt enligt äldre bestämmelser löpt ut.

[2016:190](https://selex.se/eli/sfs/2016/190)

1. Denna lag träder i kraft den 1 september 2016.

2. Mål och ärenden som har inletts i Stockholms tingsrätt eller Svea hovrätt före ikraftträdandet ska överlämnas till Patent- och marknadsdomstolen respektive Patent- och marknadsöverdomstolen.

3. Äldre bestämmelser gäller fortfarande för övriga mål och ärenden som har inletts i allmän domstol före ikraftträdandet.

[2017:323](https://selex.se/eli/sfs/2017/323)

1. Denna lag träder i kraft den 1 juli 2017.

2. Tillstånd som har beslutats med stöd av 16 och [17 §](#kap9.17)§ i den äldre lydelsen gäller fortfarande.

[2018:604](https://selex.se/eli/sfs/2018/604)

1. Denna lag träder i kraft den 1 juli 2018.

2. Äldre föreskrifter gäller fortfarande i fråga om försäljningar som skett före år 2018.

[2018:1099](https://selex.se/eli/sfs/2018/1099)

1. Denna lag träder i kraft den 11 oktober 2018.

2. Äldre bestämmelser gäller fortfarande för åtgärder som har vidtagits eller rättigheter som har förvärvats före ikraftträdandet.

[2021:357](https://selex.se/eli/sfs/2021/357)

1. Denna lag träder i kraft den 7 juni 2021.

2. Äldre föreskrifter gäller fortfarande för åtgärder som har vidtagits eller rättigheter som har förvärvats före ikraftträdandet. De nya 49 b och [61 b §](#kap9.61b)§ ska dock från och med den 7 juni 2025 respektive den 7 juni 2023 gälla i fråga om rättigheter som har förvärvats före ikraftträdandet.

[2022:1712](https://selex.se/eli/sfs/2022/1712)

1. Denna lag träder i kraft den 1 januari 2023.

2. Lagen tillämpas även på verk och prestationer som har tillkommit före ikraftträdandet.

3. Äldre bestämmelser gäller i fråga om åtgärder som har vidtagits eller rättigheter som har förvärvats före ikraftträdandet. Den nya bestämmelsen i [29 §](#kap9.29) andra stycket gäller dock även avtal som har ingåtts före ikraftträdandet men tidigast den 1 januari 2003. I fråga om sådana avtal ska upphovsmannen, den utövande konstnären eller framställaren av en fotografisk bild ha samma rätt till information som en upphovsman vars bidrag till ett verk inte är betydande har enligt [29 a §](#kap9.29a) tredje stycket och [29 b §](#kap9.29b).

[2025:547](https://selex.se/eli/sfs/2025/547)

1. Denna lag träder i kraft den 1 juli 2025 i fråga om [62 §](#kap9.62) och i övrigt den 1 januari 2026.

2. Bestämmelserna i 48 och [61 §](#kap9.61)§ i den nya lydelsen tillämpas även på prestationer som har tillkommit före ikraftträdandet.

3. Bestämmelserna i 48 och [61 §](#kap9.61)§ i den äldre lydelsen tillämpas för åtgärder som har vidtagits före ikraftträdandet.

</section>

</section>

</article>