---
beteckning: "2023:910"
rubrik: Förordning med instruktion för Finansinspektionen
departement: Finansdepartementet
utfardad_datum: 2023-12-14
ikraft_datum: 2024-01-01
publicerad_datum: 2025-12-22
pdf_url: https://svenskforfattningssamling.se/sites/default/files/sfs/2023-12/SFS2023-910.pdf
andringsforfattningar:
  - beteckning: "2023:925"
    rubrik: Förordning om ändring i förordningen med instruktion för Finansinspektionen
    ikraft_datum: 2024-01-01
    anteckningar: ändr. 2 §
  - beteckning: "2024:1106"
    rubrik: Förordning om ändring i förordningen med instruktion för Finansinspektionen
    ikraft_datum: 2025-01-01
    anteckningar: ny 12 a §
  - beteckning: "2025:692"
    rubrik: Förordning om ändring i förordningen med instruktion för Finansinspektionen
    ikraft_datum: 2025-07-01
    anteckningar: ändr. 15 §
  - beteckning: "2025:1238"
    rubrik: Förordning om ändring i förordningen med instruktion för Finansinspektionen
    ikraft_datum: 2026-01-01
    anteckningar: "ändr. 11, 16 §§"
  - beteckning: "2025:1578"
    rubrik: Förordning om ändring i förordningen med instruktion för Finansinspektionen
    ikraft_datum: 2026-01-01
    anteckningar: ändr. 2 §; ny 2 a §
---
<article selex:utfardad_datum="2023-12-14" selex:ikraft_datum="2024-01-01">

# Förordning med instruktion för Finansinspektionen

<section id="uppgifter">

## Uppgifter

</section>
<section id="ansvarsområde">

## Ansvarsområde

<section id="1" class="paragraf">

### 1 §

Finansinspektionen ansvarar för

1. tillsynen, regelgivningen, tillståndsprövningen och registreringen som rör finansiella marknader och finansiella företag, och

2. att vidta åtgärder för att motverka finansiella obalanser i syfte att stabilisera kreditmarknaden, men med beaktande av åtgärdernas effekt på den ekonomiska utvecklingen.

Myndigheten ansvarar även för uppgifter enligt inkassolagen ([1974:182](https://selex.se/eli/sfs/1974/182)).

</section>
<section id="2" class="paragraf" selex:status="upphord" selex:upphor_datum="2026-01-01">

### 2 §

Myndigheten ska arbeta för

1. att det finansiella systemet är stabilt, präglas av ett högt förtroende och har förmåga att säkerställa viktiga samhällsfunktioner,

2. att de finansiella företagen tillgodoser hushållens och företagens behov av finansiella tjänster och medverkar till en hållbar utveckling, och

3. att de finansiella marknaderna är väl fungerande med konkurrens och ett starkt skydd för konsumenter.

Myndigheten ska följa och analysera utvecklingen inom sitt ansvarsområde. Myndigheten ska underrätta regeringen om den bedömer att instabilitet i finanssektorn riskerar att negativt påverka det svenska finansiella systemets funktionssätt.

Myndigheten ska se till att de regelverk och rutiner som myndigheten bestämmer över är kostnadseffektiva och enkla för medborgare och företag att förstå och följa. Förordning ([2023:925](https://selex.se/eli/sfs/2023/925)).

</section>
<section id="2" class="paragraf" selex:status="ikraft" selex:ikraft_datum="2026-01-01">

### 2 §

Myndigheten ska arbeta för

1. att det finansiella systemet

- är stabilt,

- präglas av ett högt förtroende och sund konkurrens, och

- har förmåga att säkerställa viktiga samhällsfunktioner,

2. att de finansiella företagen

- tillgodoser hushållens och företagens behov av finansiella tjänster,

- tar sitt ansvar för ett starkt skydd för konsumenter, och

- medverkar till en hållbar utveckling, och

3. att de finansiella marknaderna är väl fungerande.

Myndigheten ska följa och analysera utvecklingen inom sitt ansvarsområde. Myndigheten ska underrätta regeringen om den bedömer att instabilitet i finanssektorn riskerar att negativt påverka det svenska finansiella systemets funktionssätt.

Myndigheten ska se till att de regelverk och rutiner som myndigheten bestämmer över är kostnadseffektiva och enkla för medborgare och företag att förstå och följa. Förordning ([2025:1578](https://selex.se/eli/sfs/2025/1578)).

</section>
<section id="2a" class="paragraf" selex:status="ikraft" selex:ikraft_datum="2026-01-01">

### 2 a §

Myndigheten ska, inom sitt ansvarsområde, förebygga och motverka ekonomisk brottslighet. Förordning ([2025:1578](https://selex.se/eli/sfs/2025/1578)).

</section>

</section>
<section id="beredskapsmyndighet-och-sektor">

## Beredskapsmyndighet och sektorsansvarig myndighet

<section id="3" class="paragraf">

### 3 §

Myndigheten är beredskapsmyndighet och sektorsansvarig myndighet enligt förordningen ([2022:524](https://selex.se/eli/sfs/2022/524)) om statliga myndigheters beredskap.

</section>

</section>
<section id="behörig-myndighet-och-kontaktp">

## Behörig myndighet och kontaktpunkt

<section id="4" class="paragraf">

### 4 §

Myndigheten ska fullgöra de uppgifter som ska skötas av behörig myndighet enligt

1. Europaparlamentets och rådets förordning [(EU) nr 345/2013](https://eur-lex.europa.eu/legal-content/SV/ALL/?uri=celex%3A32013R0345) av den 17 april 2013 om europeiska riskkapitalfonder,

2. Europaparlamentets och rådets förordning [(EU) nr 346/2013](https://eur-lex.europa.eu/legal-content/SV/ALL/?uri=celex%3A32013R0346) av den 17 april 2013 om europeiska fonder för socialt företagande,

3. Europaparlamentets och rådets förordning [(EU) 2017/2394](https://eur-lex.europa.eu/legal-content/SV/ALL/?uri=celex%3A32394R2017) av den 12 december 2017 om samarbete mellan de nationella myndigheter som har tillsynsansvar för konsumentskyddslagstiftningen och om upphävande av förordning (EG) nr 2006/2004, i fråga om efterlevnaden av sådana regler som myndigheten har tillsyn över, och

4. Europaparlamentets och rådets direktiv [(EU) 2021/2167](https://eur-lex.europa.eu/legal-content/SV/ALL/?uri=celex%3A32167R2021) av den 24 november 2021 om kreditförvaltare och kreditförvärvare och om ändring av direktiven 2[008/48/EG](https://eur-lex.europa.eu/legal-content/SV/ALL/?uri=celex%3A3008L0048) och 2014/17/EU.

</section>
<section id="5" class="paragraf">

### 5 §

Myndigheten ska vara behörig myndighet och kontaktpunkt enligt

1. Europaparlamentets och rådets direktiv 2014/17/EU av den 4 februari 2014 om konsumentkreditavtal som avser bostadsfastighet och om ändring av direktiven 2[008/48/EG](https://eur-lex.europa.eu/legal-content/SV/ALL/?uri=celex%3A3008L0048) och 2013/36/EU och förordning [(EU) nr 1093/2010](https://eur-lex.europa.eu/legal-content/SV/ALL/?uri=celex%3A32010R1093), i den ursprungliga lydelsen, och

2. Europaparlamentets och rådets direktiv 2014/92/EU av den 23 juli 2014 om jämförbarhet för avgifter som avser betalkonto, byte av betalkonto och tillgång till betalkonto med grundläggande funktioner, i den ursprungliga lydelsen.

</section>

</section>
<section id="internationella-överenskommels">

## Internationella överenskommelser

<section id="6" class="paragraf">

### 6 §

Myndigheten får ingå sådana internationella överenskommelser som avses i

1. Europaparlamentets och rådets direktiv 2[009/138/EG](https://eur-lex.europa.eu/legal-content/SV/ALL/?uri=celex%3A3009L0138) av den 25 november 2009 om upptagande och utövande av försäkrings- och återförsäkringsverksamhet (Solvens II), i lydelsen enligt Europaparlamentets och rådets direktiv 2014/51/EU,

2. artiklarna 8.2, 8.5, 20.5, 30.4, 59.3 c, 61.4 b och 62.8 i Europaparlamentets och rådets direktiv 2014/59/EU av den 15 maj 2014 om inrättande av en ram för återhämtning och resolution av kreditinstitut och värdepappersföretag och om ändring av rådets direktiv [82/891/EEG](https://eur-lex.europa.eu/legal-content/SV/ALL/?uri=celex%3A31982L0891) och Europaparlamentets och rådets direktiv 2[001/24/EG](https://eur-lex.europa.eu/legal-content/SV/ALL/?uri=celex%3A3001L0024), 2[002/47/EG](https://eur-lex.europa.eu/legal-content/SV/ALL/?uri=celex%3A3002L0047), 2[004/25/EG](https://eur-lex.europa.eu/legal-content/SV/ALL/?uri=celex%3A3004L0025), 2[005/56/EG](https://eur-lex.europa.eu/legal-content/SV/ALL/?uri=celex%3A3005L0056), 2[007/36/EG](https://eur-lex.europa.eu/legal-content/SV/ALL/?uri=celex%3A3007L0036), 2011/35/EU, 2012/30/EU och 2013/36/EU samt Europaparlamentets och rådets förordningar [(EU) nr 1093/2010](https://eur-lex.europa.eu/legal-content/SV/ALL/?uri=celex%3A32010R1093) och [(EU) nr 648/2012](https://eur-lex.europa.eu/legal-content/SV/ALL/?uri=celex%3A32012R0648), i den ursprungliga lydelsen,

3. artikel 57a.5 i Europaparlamentets och rådets direktiv [(EU) 2015/849](https://eur-lex.europa.eu/legal-content/SV/ALL/?uri=celex%3A32015R0849) av den 20 maj 2015 om åtgärder för att förhindra att det finansiella systemet används för penningtvätt eller finansiering av terrorism, om ändring av Europaparlamentets och rådets förordning [(EU) nr 648/2012](https://eur-lex.europa.eu/legal-content/SV/ALL/?uri=celex%3A32012R0648) och om upphävande av Europaparlamentets och rådets direktiv 2[005/60/EG](https://eur-lex.europa.eu/legal-content/SV/ALL/?uri=celex%3A3005L0060) och kommissionens direktiv 2[006/70/EG](https://eur-lex.europa.eu/legal-content/SV/ALL/?uri=celex%3A3006L0070), i lydelsen enligt Europaparlamentets och rådets direktiv [(EU) 2018/843](https://eur-lex.europa.eu/legal-content/SV/ALL/?uri=celex%3A32018R0843),

4. Europaparlamentets och rådets direktiv [(EU) 2016/97](https://eur-lex.europa.eu/legal-content/SV/ALL/?uri=celex%3A32016R0097) av den 20 januari 2016 om försäkringsdistribution, i lydelsen enligt Europaparlamentets och rådets direktiv [(EU) 2018/411](https://eur-lex.europa.eu/legal-content/SV/ALL/?uri=celex%3A32018R0411),

5. Europaparlamentets och rådets direktiv [(EU) 2016/2341](https://eur-lex.europa.eu/legal-content/SV/ALL/?uri=celex%3A32341R2016) av den 14 december 2016 om verksamhet i och tillsyn över tjänstepensionsinstitut, i den ursprungliga lydelsen,

6. Europaparlamentets och rådets förordning (EG) nr 1060/2009 av den 16 september 2009 om kreditvärderingsinstitut,

7. Europaparlamentets och rådets förordning [(EU) nr 236/2012](https://eur-lex.europa.eu/legal-content/SV/ALL/?uri=celex%3A32012R0236) av den 14 mars 2012 om blankning och vissa aspekter av kreditswappar (blankningsförordningen), och

8. Europaparlamentets och rådets förordning [(EU) nr 648/2012](https://eur-lex.europa.eu/legal-content/SV/ALL/?uri=celex%3A32012R0648) av den 4 juli 2012 om OTC-derivat, centrala motparter och transaktionsregister.

Första stycket gäller inte om överenskommelsen kräver riksdagens eller Utrikesnämndens medverkan.

</section>

</section>
<section id="internationellt-samarbete">

## Internationellt samarbete

<section id="7" class="paragraf">

### 7 §

Myndigheten ska

1. inom sitt ansvarsområde aktivt delta i det samarbete inom Europeiska unionen som sker inom ramen för det europeiska system för finansiell tillsyn som avses i [8 §](#8) och samarbeta med utländska myndigheter som har behörighet att utöva tillsyn över finansiella marknader och finansiella företag samt i det sammanhanget bidra till att tillsynen samordnas,

2. överväga om åtgärder som myndigheten vidtar kan påverka stabiliteten i de finansiella systemen i andra länder inom Europeiska ekonomiska samarbetsområdet,

3. inom sitt ansvarsområde aktivt delta i verksamheten inom globala standardsättande organ, och

4. informera Europeiska systemrisknämnden om vilka åtgärder som myndigheten vidtar för att motverka finansiella obalanser.

</section>
<section id="8" class="paragraf">

### 8 §

Myndigheten är en del av det europeiska system för finansiell tillsyn som avses i

1. Europaparlamentets och rådets förordning [(EU) nr 1092/2010](https://eur-lex.europa.eu/legal-content/SV/ALL/?uri=celex%3A32010R1092) av den 24 november 2010 om makrotillsyn av det finansiella systemet på EU-nivå och om inrättande av en europeisk systemrisknämnd,

2. Europaparlamentets och rådets förordning [(EU) nr 1093/2010](https://eur-lex.europa.eu/legal-content/SV/ALL/?uri=celex%3A32010R1093) av den 24 november 2010 om inrättande av Europeiska bankmyndigheten,

3. Europaparlamentets och rådets förordning [(EU) nr 1094/2010](https://eur-lex.europa.eu/legal-content/SV/ALL/?uri=celex%3A32010R1094) av den 24 november 2010 om inrättande av Europeiska försäkrings- och tjänstepensionsmyndigheten, och

4. Europaparlamentets och rådets förordning [(EU) nr 1095/2010](https://eur-lex.europa.eu/legal-content/SV/ALL/?uri=celex%3A32010R1095) av den 24 november 2010 om inrättande av Europeiska värdepappers- och marknadsmyndigheten.

</section>

</section>
<section id="tjänsteexport">

## Tjänsteexport

<section id="9" class="paragraf">

### 9 §

Myndigheten får bedriva tjänsteexport som är direkt kopplad till myndighetens kärnverksamhet och som ligger inom ramen för de uppgifter som anges i denna instruktion eller i annan förordning.

Myndigheten ska ta ut avgifter för sådan verksamhet som avses i första stycket, besluta om avgifternas storlek och disponera intäkterna i verksamheten.

</section>

</section>
<section id="övriga-uppgifter">

## Övriga uppgifter

<section id="10" class="paragraf">

### /1011 av den 8 juni 2016 om index som används som referensvärden för finansiella instrument och finansiella avtal eller för att mäta investeringsfonders resultat, och om ändring av direktiven 2008/ /EG och 2014/ /EU och förordning (EU) nr 596/ 10 §

Myndigheten ska, i fråga om ett sådant referensvärde som avses i artikel 20.1 b i Europaparlamentets och rådets förordning (EU) 201648172014, informera regeringen ifall någon av de händelser som anges i artikel 23c.1 a-d har inträffat och lämna förslag på en eller flera ersättningar för det referensvärdet.

Innan myndigheten lämnar ett sådant förslag som avses i första stycket, ska den beakta tillgängliga rekommendationer om ersättningen för ett referensvärde och samråda med Riksbanken och med andra lämpliga berörda parter.

</section>
<section id="11" class="paragraf" selex:status="upphord" selex:upphor_datum="2026-01-01">

### 11 §

Myndigheten ska bearbeta och rapportera uppgifter som ska lämnas till den enligt

1. föreskrifter som har meddelats med stöd av [8 §](#8) första stycket 5 förordningen ([2011:834](https://selex.se/eli/sfs/2011/834)) om insättningsgaranti, eller

2. föreskrifter som har meddelats med stöd av [22 §](#22) första stycket 11 förordningen ([2015:1034](https://selex.se/eli/sfs/2015/1034)) om resolution.

Myndigheten får ta ut avgifter för sådan verksamhet som avses i första stycket, besluta om avgifternas storlek och disponera inkomsterna i verksamheten. Avgifterna ska täcka myndighetens kostnader för verksamheten. Myndigheten behöver inte tillämpa bestämmelsen om samråd med Ekonomistyrningsverket om avgifter i [7 §](#7) avgiftsförordningen ([1992:191](https://selex.se/eli/sfs/1992/191)).

</section>
<section id="11" class="paragraf" selex:status="ikraft" selex:ikraft_datum="2026-01-01">

### 11 §

Myndigheten ska bearbeta och rapportera uppgifter som ska lämnas till den enligt

1. föreskrifter som har meddelats med stöd av [8 §](#8) första stycket 5 förordningen ([2011:834](https://selex.se/eli/sfs/2011/834)) om insättningsgaranti, eller

2. föreskrifter som har meddelats med stöd av [22 §](#22) första stycket 11 förordningen ([2015:1034](https://selex.se/eli/sfs/2015/1034)) om resolution.

Myndigheten får ta ut avgifter för sådan verksamhet som avses i första stycket, besluta om avgifternas storlek och disponera inkomsterna i verksamheten. Avgifterna ska täcka myndighetens kostnader för verksamheten. Myndigheten behöver inte tillämpa bestämmelsen om samråd med Statskontoret om avgifter i [7 §](#7) avgiftsförordningen ([1992:191](https://selex.se/eli/sfs/1992/191)). Förordning ([2025:1238](https://selex.se/eli/sfs/2025/1238)).

</section>
<section id="12" class="paragraf">

### 12 §

Myndigheten ansvarar för officiell statistik enligt förordningen ([2001:100](https://selex.se/eli/sfs/2001/100)) om den officiella statistiken.

</section>
<section id="12a" class="paragraf">

### 12 a §

Myndigheten ska delta i planeringen och genomförandet av de regelbundna gemensamma krisövningar som Riksgäldskontoret samordnar för myndigheterna som är representerade i det finansiella stabilitetsråd som är en del av Regeringskansliet.Förordning ([2024:1106](https://selex.se/eli/sfs/2024/1106)).

</section>

</section>
<section id="samverkan">

## Samverkan

<section id="13" class="paragraf">

### 13 §

Myndigheten ska samverka med Riksbanken i sådana frågor som rör fredstida krissituationer och höjd beredskap som avses i förordningen ([2022:524](https://selex.se/eli/sfs/2022/524)) om statliga myndigheters beredskap.

</section>
<section id="14" class="paragraf">

### 14 §

Myndigheten ska samverka med Fondtorgsnämnden i frågor som rör tillsyn, granskning och utvärdering av

1. fondförvaltare som deltar i upphandlingar enligt lagen ([2022:760](https://selex.se/eli/sfs/2022/760)) om upphandling av fonder till premiepensionens fondtorg eller som Fondtorgsnämnden har ingått fondavtal med enligt den lagen, och

2. fonder som en fondförvaltare erbjuder i en upphandling enligt lagen om upphandling av fonder till premiepensionens fondtorg eller erbjuder på fondtorget för premiepensionen.

Vid samverkan enligt första stycket ska myndigheten lämna de uppgifter som Fondtorgsnämnden behöver.

</section>
<section id="15" class="paragraf">

### 15 §

Myndigheten ska samverka med Konsumentverket på de områden där båda myndigheterna har ett tillsynsansvar.

Myndigheten ska på begäran lämna Konsumentverket de uppgifter som behövs för tillsynen enligt konsumentkreditlagen ([2010:1846](https://selex.se/eli/sfs/2010/1846)). Förordning ([2025:692](https://selex.se/eli/sfs/2025/692)).

</section>
<section id="16" class="paragraf" selex:status="ikraft" selex:ikraft_datum="2026-01-01">

### 16 §

Myndigheten ska

1. ge Ekonomistyrningsverket och berörda branschorganisationer tillfälle att yttra sig innan myndigheten lämnar förslag enligt [17 §](#17) 3 om nya eller ändrade avgifter,

2. ge Riksbanken tillfälle att yttra sig innan myndigheten fattar beslut i viktigare frågor som har samband med betalningssystemets stabilitet eller som berör Riksbankens ansvar för valuta- och kreditpolitiken och för betalningsväsendet, och

3. ge Riksgäldskontoret tillfälle att yttra sig innan myndigheten fattar beslut i frågor av betydelse för insättningsgarantin enligt lagen ([1995:1571](https://selex.se/eli/sfs/1995/1571)) om insättningsgaranti och för investerarskyddet enligt lagen ([1999:158](https://selex.se/eli/sfs/1999/158)) om investerarskydd.

Vid samverkan enligt första stycket ska Finansinspektionen lämna de uppgifter som berörda myndigheter behöver.

</section>
<section id="16" class="paragraf" selex:status="ikraft" selex:ikraft_datum="2026-01-01">

### 16 §

Myndigheten ska

1. ge Statskontoret och berörda branschorganisationer tillfälle att yttra sig innan myndigheten lämnar förslag enligt [17 §](#17) 3 om nya eller ändrade avgifter,

2. ge Riksbanken tillfälle att yttra sig innan myndigheten fattar beslut i viktigare frågor som har samband med betalningssystemets stabilitet eller som berör Riksbankens ansvar för valuta- och kreditpolitiken och för betalningsväsendet, och

3. ge Riksgäldskontoret tillfälle att yttra sig innan myndigheten fattar beslut i frågor av betydelse för insättningsgarantin enligt lagen ([1995:1571](https://selex.se/eli/sfs/1995/1571)) om insättningsgaranti och för investerarskyddet enligt lagen ([1999:158](https://selex.se/eli/sfs/1999/158)) om investerarskydd.

Vid samverkan enligt första stycket ska Finansinspektionen lämna de uppgifter som berörda myndigheter behöver. Förordning ([2025:1238](https://selex.se/eli/sfs/2025/1238)).

</section>

</section>
<section id="rapportering">

## Rapportering

<section id="17" class="paragraf">

### 17 §

Myndigheten ska varje år rapportera till Regeringskansliet enligt följande uppställning:

Myndigheten ska lämna	senast

1. en redovisning av de indikatorer, om möjligt uppdelade på kön, för uppföljning av resultat inom finansmarknadsområdet som myndigheten och regeringen har kommit överens om för de föregående tre åren kopplade till de av riksdagen senast beslutade målen för finansmarknadsområdet	1 mars

2. en rapport om avgiftsutfall, kostnadstäckning och prognos för avgifter enligt förordningen ([2001:911](https://selex.se/eli/sfs/2001/911)) om avgifter för prövning av ärenden hos Finansinspektionen och förordningen ([2007:1135](https://selex.se/eli/sfs/2007/1135)) om årliga avgifter för finansiering av Finansinspektionens verksamhet	15 april

3. förslag till ändringar som det finns behov av i bestämmelserna i förordningen om avgifter för prövning av ärenden hos Finansinspektionen och förordningen om årliga avgifter för finansiering av Finansinspektionens verksamhet 15 april och 1 oktober

4. myndighetens erfarenheter av tillsynsarbetet avseende konsumentskydd, lämna en bedömning av riskerna för konsumenterna inom det finansiella området, ange de åtgärder som vidtagits eller kan komma att vidtas för att stärka konsumentskyddet samt redogöra för behovet av utveckling av regler på området	15 maj

5. myndighetens analys och bedömning av den finansiella stabiliteten, de åtgärder som vidtagits och kan komma att vidtas för att motverka att finansiella obalanser uppstår, åtgärdernas effekter på samhällsekonomin samt behovet av utveckling av regler på området	20 juni och 15 december

</section>
<section id="18" class="paragraf">

### 18 §

Myndigheten ska i årsredovisningen redovisa uppgifter om

1. den genomsnittliga handläggningstiden för tillstånds-, anmälnings- och intygsärenden enligt förordningen ([2001:911](https://selex.se/eli/sfs/2001/911)) om avgifter för prövning av ärenden hos Finansinspektionen, uppdelat på varje ärendetyp, och

2. antal beslutade sanktioner uppdelat utifrån det regelverk sanktionerna har meddelats enligt.

</section>

</section>
<section id="ledning">

## Ledning

<section id="19" class="paragraf">

### 19 §

Myndigheten leds av en styrelse.

</section>
<section id="20" class="paragraf">

### 20 §

Styrelsen ska bestå av högst tio ledamöter.

</section>

</section>
<section id="organisation">

## Organisation

<section id="21" class="paragraf">

### 21 §

Myndigheten ska upplåta lokaler och utföra administrativa uppgifter åt Bokföringsnämnden.

</section>
<section id="22" class="paragraf">

### 22 §

Myndigheten ska utföra administrativa och handläggande uppgifter åt Krigsförsäkringsnämnden.

</section>

</section>
<section id="anställningar-och-uppdrag">

## Anställningar och uppdrag

<section id="23" class="paragraf">

### 23 §

Regeringen utser vice ordförande i myndighetens styrelse.

</section>
<section id="24" class="paragraf">

### 24 §

Generaldirektören är myndighetschef.

</section>

</section>
<section id="delegering">

## Delegering

<section id="25" class="paragraf">

### 25 §

Styrelsen får överlåta till myndighetschefen att besluta Finansinspektionens föreskrifter som fastställer kvantitativa tröskelvärden (positionslimiter) för den nettoposition som en fysisk eller juridisk person får inneha i råvaruderivat som handlas på en handelsplats och OTC-kontrakt som ekonomiskt motsvarar dessa enligt 15 a kap. 1-[4 §](#4)§ lagen ([2007:528](https://selex.se/eli/sfs/2007/528)) om värdepappersmarknaden.

</section>

</section>
<section id="bisysslor-och-lån-hos-företag">

## Bisysslor och lån hos företag under tillsyn

<section id="26" class="paragraf">

### 26 §

Den som är ledamot i styrelsen eller anställd hos myndigheten får inte för egen eller någon annans räkning driva eller ha del i ett företag som driver verksamhet som är tillstånds-, registrerings- eller anmälningspliktig hos myndigheten eller motsvarande myndighet i ett annat land. Ledamoten eller den anställde får inte heller vara anställd hos eller åta sig uppdrag för ett sådant företag.

Ledamöterna i styrelsen och de anställda som styrelsen bestämmer får inte utan tillstånd ha lån hos företag som står under tillsyn av myndigheten. Tillstånd meddelas av regeringen i fråga om ordföranden och av ordföranden i fråga om övriga ledamöter i styrelsen inklusive generaldirektören samt av myndigheten i andra fall.

</section>

</section>
<section id="personalansvarsnämnd">

## Personalansvarsnämnd

<section id="27" class="paragraf">

### 27 §

Vid myndigheten ska det finnas en personalansvarsnämnd.

</section>

</section>
<section id="tillämpligheten-av-vissa-föror">

## Tillämpligheten av vissa förordningar

<section id="28" class="paragraf">

### 28 §

Myndigheten ska tillämpa personalföreträdarförordningen ([1987:1101](https://selex.se/eli/sfs/1987/1101)) och internrevisionsförordningen ([2006:1228](https://selex.se/eli/sfs/2006/1228)).


</section>

</section>
<section id="övergångsbestämmelser">

## Övergångsbestämmelser

[2023:910](https://selex.se/eli/sfs/2023/910)

1. Denna förordning träder i kraft den 1 januari 2024.

2. Genom förordningen upphävs förordningen ([2009:93](https://selex.se/eli/sfs/2009/93)) med instruktion för Finansinspektionen.

</section>

</article>