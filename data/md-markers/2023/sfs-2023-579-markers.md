---
beteckning: "2023:579"
rubrik: Förordning om viktigt meddelande till allmänheten
departement: Försvarsdepartementet
utfardad_datum: 2023-10-12
ikraft_datum: 2024-01-01
publicerad_datum: 2026-01-02
pdf_url: https://svenskforfattningssamling.se/sites/default/files/sfs/2023-10/SFS2023-579.pdf
andringsforfattningar:
  - beteckning: "2025:1165"
    rubrik: Förordning om ändring i förordningen om viktigt meddelande till allmänheten
    ikraft_datum: 2026-01-01
    anteckningar: "ändr. 3, 9, 10 §§"
---
<article selex:utfardad_datum="2023-10-12" selex:ikraft_datum="2024-01-01">

# Förordning om viktigt meddelande till allmänheten

<section id="inledande-bestämmelser">

## Inledande bestämmelser

<section id="1" class="paragraf">

### 1 §

Denna förordning innehåller kompletterande bestämmelser till lagen ([2023:407](https://selex.se/eli/sfs/2023/407)) om viktigt meddelande till allmänheten.

</section>
<section id="2" class="paragraf">

### 2 §

Denna förordning är meddelad med stöd av

- [2 §](#2) andra stycket lagen ([2023:407](https://selex.se/eli/sfs/2023/407)) om viktigt meddelande till allmänheten i fråga om 3-[5 §](#5)§,

- [9 §](#9) andra stycket samma lag i fråga om [6 §](#6),

- [10 §](#10) samma lag i fråga om [7 §](#7),

- [8 kap. 7 § regeringsformen](https://selex.se/eli/sfs/1974/152#kap8.7) i fråga om övriga bestämmelser.

</section>

</section>
<section id="vilka-som-får-begära-sändning">

## Vilka som får begära sändning

</section>
<section id="viktigt-meddelande">

## Viktigt meddelande

<section id="3" class="paragraf">

### 3 §

Följande myndigheter får begära sändning av ett viktigt meddelande till allmänheten om varning och information:

- kommuner,

- regioner,

- beredskapsmyndigheter enligt förordningen ([2022:524](https://selex.se/eli/sfs/2022/524)) om statliga myndigheters beredskap,

- Försvarsmakten, och

- Regeringskansliet.

Myndigheten för civilt försvar får meddela ytterligare föreskrifter eller i enskilda fall besluta om vilka som därutöver får begära sändning av viktiga meddelanden till allmänheten om varning och information. Förordning ([2025:1165](https://selex.se/eli/sfs/2025/1165)).

</section>

</section>
<section id="flyglarm">

## Flyglarm

<section id="4" class="paragraf">

### 4 §

Försvarsmakten får begära sändning av ett viktigt meddelande till allmänheten om flyglarm.

</section>

</section>
<section id="faran-över">

## Faran över

<section id="5" class="paragraf">

### 5 §

Sändning av ett viktigt meddelande till allmänheten om att faran är över får begäras av dem som får begära sändning av ett meddelande enligt 3 och [4 §](#4)§.

</section>

</section>
<section id="vem-som-ansvarar-för-sändning">

## Vem som ansvarar för sändning

</section>
<section id="sändning-till-terminalutrustni">

## Sändning till terminalutrustning

<section id="6" class="paragraf">

### 6 §

Samhällets alarmeringstjänst ska ansvara för sändning till terminalutrustning av viktiga meddelanden till allmänheten.

</section>

</section>
<section id="sändning-av-flyglarm-i-anläggn">

## Sändning av flyglarm i anläggningar för utomhusvarning

<section id="7" class="paragraf">

### 7 §

Försvarsmakten ska ansvara för sändning av viktiga meddelanden till allmänheten om flyglarm i anläggningar för utomhusvarning.

</section>

</section>
<section id="översättning-till-andra-språk">

## Översättning till andra språk

<section id="8" class="paragraf">

### 8 §

Vid sändning till terminalutrustning av viktiga meddelanden till allmänheten får den som får begära sändning bestämma att meddelandet ska sändas även på ett annat språk än svenska. Den som har bestämt att meddelandet ska översättas ansvarar för översättningen av ett sådant meddelande.

</section>

</section>
<section id="ersättning">

## Ersättning

<section id="9" class="paragraf">

### 9 §

Den ersättning som kommunerna får enligt [12 §](#12) lagen ([2023:407](https://selex.se/eli/sfs/2023/407)) om viktigt meddelande till allmänheten bestäms och betalas ut av Myndigheten för civilt försvar inom ramen för vad regeringen årligen beslutar.

Länsstyrelsen kan föreslå att en del av ersättningen ska reduceras eller falla bort för en kommun som inte fullgjort sina uppgifter. Myndigheten för civilt försvar får besluta om detta. Förordning ([2025:1165](https://selex.se/eli/sfs/2025/1165)).

</section>

</section>
<section id="rätt-att-meddela-föreskrifter">

## Rätt att meddela föreskrifter

<section id="10" class="paragraf">

### 10 §

Myndigheten för civilt försvar får meddela närmare föreskrifter om säkerhet vid begäran och sändning av sådana meddelanden som omfattas av lagen ([2023:407](https://selex.se/eli/sfs/2023/407)) om viktigt meddelande till allmänheten.

Myndigheten för civilt försvar får meddela närmare föreskrifter om kommunernas användning av anläggningar för utomhusvarning, om kommunernas ansvar för regelbundna prov av sådana anläggningar och om ersättningen enligt [12 §](#12) lagen om viktigt meddelande till allmänheten.

Innan föreskrifter meddelas ska Myndigheten för civilt försvar ge Försvarsmakten tillfälle att yttra sig. Förordning ([2025:1165](https://selex.se/eli/sfs/2025/1165)).

</section>

</section>

</article>