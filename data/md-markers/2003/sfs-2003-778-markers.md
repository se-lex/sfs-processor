---
beteckning: "2003:778"
rubrik: Lag om skydd mot olyckor
departement: Försvarsdepartementet
utfardad_datum: 2003-11-20
ikraft_datum: 2004-01-01
publicerad_datum: 2026-01-02
forarbeten: - "PROP 2002/03:119"
  - "BET 2003/04:FöU2"
  - "RSKR 2003/04:24"
pdf_url: https://rkrattsdb.gov.se/SFSdoc/03/030778.pdf
andringsforfattningar:
  - beteckning: "2006:547"
    rubrik: Lag om ändring i lagen om skydd mot olyckor
    ikraft_datum: 2006-09-01
    anteckningar: ändr. 10 kap 2 §
  - beteckning: "2008:1405"
    rubrik: Lag om ändring i lagen om skydd mot olyckor
    ikraft_datum: 2009-01-01
    anteckningar: "ändr. 5 kap 1 §, 10 kap 6 §"
  - beteckning: "2009:1361"
    rubrik: Lag om ändring i lagen om skydd mot olyckor
    ikraft_datum: 2010-01-01
    anteckningar: ändr. 6 kap. 2 §
  - beteckning: "2010:519"
    rubrik: Lag om ändring i lagen om skydd mot olyckor
    ikraft_datum: 2010-09-01
    anteckningar: ändr. 2 kap. 4 §
  - beteckning: "2010:1289"
    rubrik: Lag om ändring i lagen om skydd mot olyckor
    ikraft_datum: 2011-01-01
    anteckningar: ändr. 7 kap. 5 §
  - beteckning: "2014:688"
    rubrik: Lag om ändring i lagen om skydd mot olyckor
    ikraft_datum: 2015-01-01
    anteckningar: "ändr. 2 kap. 5 §, 6 kap. 10 §"
  - beteckning: "2015:234"
    rubrik: Lag om ändring i lagen om skydd mot olyckor
    ikraft_datum: 2015-06-01
    anteckningar: ändr. 2 kap. 4 §
  - beteckning: "2017:53"
    rubrik: Lag om ändring i lagen om skydd mot olyckor
    ikraft_datum: 2017-04-01
    anteckningar: ändr. 1 kap. 4 §
  - beteckning: "2017:745"
    rubrik: Lag om ändring i lagen om skydd mot olyckor
    ikraft_datum: 2018-01-01
    anteckningar: ändr. 3 kap. 12 §
  - beteckning: "2020:882"
    rubrik: Lag om ändring i lagen om skydd mot olyckor
    ikraft_datum: 2021-01-01
    anteckningar: "upph. 2 kap. 3 §, 3 kap. 12 §; ändr. 1 kap. 5 §, 3 kap. 3, 8, 10, 15, 16 §§, 4 kap. 10 §, 5 kap. 1, 2, 4 §§, 10 kap. 5, 6 §§; nya 1 kap. 3 a §, 3 kap. 8 a, 16 a, 16 b §§, 5 kap. 1 a, 1 b, 2 a §§, 6 kap. 8 a §, rubr. närmast före 3 kap. 8 a §"
  - beteckning: "2010:977"
    rubrik: Lag om ändring i lagen om skydd mot olyckor
    ikraft_datum: 2022-01-01
    anteckningar: ändr. 9 kap. 3 §
  - beteckning: "2023:409"
    rubrik: Lag om ändring i lagen om skydd mot olyckor
    ikraft_datum: 2024-01-01
    anteckningar: ändr. 1 kap. 7 §
  - beteckning: "2025:1077"
    rubrik: Lag om ändring i lagen om skydd mot olyckor
    ikraft_datum: 2026-01-01
    anteckningar: "ändr. 1 kap. 5 §, 3 kap. 10 §, 5 kap. 1 a, 1 b, 2 a §§, 6 kap. 8 a §, 10 kap. 6 §"
  - beteckning: "2021:1141"
    rubrik: Förordning om ikraftträdande av lagen om ändring i lagen om skydd mot olyckor
    anteckningar: "ikrafttr. av 2010:977"
  - beteckning: "2010:1908"
    rubrik: Lag om ändring i lagen om ändring i lagen om skydd mot olyckor
    anteckningar: "ändr. 9 kap. 3 § i 2010:977"
---
<article selex:utfardad_datum="2003-11-20" selex:ikraft_datum="2004-01-01">

# Lag om skydd mot olyckor

<section id="kap1" class="kapitel">

## 1 kap. Inledande bestämmelser

<section id="kap1.1" class="paragraf">

#### 1 §

Bestämmelserna i denna lag syftar till att i hela landet bereda människors liv och hälsa samt egendom och miljö ett med hänsyn till de lokala förhållandena tillfredsställande och likvärdigt skydd mot olyckor.

</section>
<section id="kap1.2" class="paragraf">

#### 2 §

Med räddningstjänst avses i lagen de räddningsinsatser som staten eller kommunerna skall ansvara för vid olyckor och överhängande fara för olyckor för att hindra och begränsa skador på människor, egendom eller miljön.

Till räddningstjänst hänförs också räddningsinsatser som görs enligt 4 kap. 1-[4 §](#kap1.4)§ utan att det har inträffat någon olycka eller föreligger överhängande fara för en olycka.

Staten eller en kommun skall ansvara för en räddningsinsats endast om detta är motiverat med hänsyn till behovet av ett snabbt ingripande, det hotade intressets vikt, kostnaderna för insatsen och omständigheterna i övrigt.

I denna lag behandlas endast sådana räddningsinsatser som avses i denna paragraf.

</section>
<section id="kap1.3" class="paragraf">

#### 3 §

Räddningstjänsten skall planeras och organiseras så att räddningsinsatserna kan påbörjas inom godtagbar tid och genomföras på ett effektivt sätt.

</section>
<section id="kap1.3a" class="paragraf">

#### 3 a §

Förebyggande verksamhet som staten och kommunerna ansvarar för enligt denna lag ska planeras och organiseras så att den effektivt bidrar till att förebygga bränder och andra olyckor samt förhindra eller begränsa skador till följd av bränder och andra olyckor. Särskild vikt ska läggas vid att förhindra människors död och andra allvarliga skador. Lag ([2020:882](https://selex.se/eli/sfs/2020/882)).

</section>
<section id="kap1.4" class="paragraf">

#### 4 §

Lagen gäller inte hälso- och sjukvård som avses i hälso- och sjukvårdslagen ([2017:30](https://selex.se/eli/sfs/2017/30)). Lag ([2017:53](https://selex.se/eli/sfs/2017/53)).

</section>
<section id="kap1.5" class="paragraf">

#### 5 §

Myndigheten för civilt försvar ska på nationell nivå främja att denna lag och föreskrifter som har meddelats i anslutning till lagen följs.

Myndigheten ska också samordna kommunerna på nationell nivå och stödja dem med råd och information i deras verksamhet enligt denna lag. Lag ([2025:1077](https://selex.se/eli/sfs/2025/1077)).

</section>
<section id="kap1.6" class="paragraf">

#### 6 §

Kommunerna och de statliga myndigheter som ansvarar för verksamhet enligt denna lag skall samordna verksamheten samt samarbeta med varandra och med andra som berörs.

</section>
<section id="kap1.7" class="paragraf">

#### 7 §

Kommunerna och de statliga myndigheter som ansvarar för räddningstjänst ska se till att allmänheten informeras om vilken förmåga att göra räddningsinsatser som finns. Dessutom ska de lämna upplysning om hur varning och information till allmänheten sker vid allvarliga olyckor.

Bestämmelser om varning och information till allmänheten finns i lagen ([2023:407](https://selex.se/eli/sfs/2023/407)) om viktigt meddelande till allmänheten. Lag ([2023:409](https://selex.se/eli/sfs/2023/409)).

</section>

</section>
<section id="kap2" class="kapitel">

## 2 kap. Enskildas skyldigheter

<section id="kap2.skyldighet-att-varna-och-tillk">

### Skyldighet att varna och tillkalla hjälp

<section id="kap2.1" class="paragraf">

#### 1 §

Den som upptäcker eller på annat sätt får kännedom om en brand eller om en olycka som innebär fara för någons liv eller allvarlig risk för någons hälsa eller för miljön skall, om det är möjligt, varna dem som är i fara och vid behov tillkalla hjälp. Detsamma gäller den som får kännedom om att det föreligger en överhängande fara för en brand eller en sådan olycka.

</section>

</section>
<section id="kap2.skyldigheter-för-ägare-eller-n">

### Skyldigheter för ägare eller nyttjanderättshavare till byggnader och andra anläggningar

<section id="kap2.2" class="paragraf">

#### 2 §

Ägare eller nyttjanderättshavare till byggnader eller andra anläggningar skall i skälig omfattning hålla utrustning för släckning av brand och för livräddning vid brand eller annan olycka och i övrigt vidta de åtgärder som behövs för att förebygga brand och för att hindra eller begränsa skador till följd av brand.

</section>
<section id="kap2.3" class="paragraf" selex:status="upphavd" selex:upphavd="true">

#### 3 §

Har upphävts genom lag ([2020:882](https://selex.se/eli/sfs/2020/882)).

</section>

</section>
<section id="kap2.skyldigheter-vid-farlig-verksa">

### Skyldigheter vid farlig verksamhet

<section id="kap2.4" class="paragraf">

#### 4 §

Vid en anläggning där verksamheten innebär fara för att en olycka ska orsaka allvarliga skador på människor eller miljön, är anläggningens ägare eller den som utövar verksamheten på anläggningen skyldig att i skälig omfattning hålla eller bekosta beredskap med personal och egendom och i övrigt vidta nödvändiga åtgärder för att hindra eller begränsa sådana skador.

Den som utövar verksamheten är skyldig att analysera riskerna för sådana olyckor som anges i första stycket.

Första och andra styckena gäller även flygplatser som har meddelats drifttillstånd enligt [6 kap. 8 § första stycket luftfartslagen](https://selex.se/eli/sfs/1957/297#kap6.8) ([2010:500](https://selex.se/eli/sfs/2010/500)) och verksamheter som omfattas av lagen ([1999:381](https://selex.se/eli/sfs/1999/381)) om åtgärder för att förebygga och begränsa följderna av allvarliga kemikalieolyckor. Lag ([2015:234](https://selex.se/eli/sfs/2015/234)).

</section>
<section id="kap2.5" class="paragraf">

#### 5 §

Vid utsläpp av giftiga eller skadliga ämnen från en anläggning som avses i [4 §](#kap2.4) ska den som utövar verksamheten underrätta länsstyrelsen, Polismyndigheten och kommunen om utsläppet kräver särskilda åtgärder till skydd för allmänheten. Underrättelse ska också lämnas om det finns överhängande fara för ett sådant utsläpp. Lag ([2014:688](https://selex.se/eli/sfs/2014/688)).

</section>

</section>

</section>
<section id="kap3" class="kapitel">

## 3 kap. Kommunens skyldigheter

<section id="kap3.förebyggande-verksamhet">

### Förebyggande verksamhet

<section id="kap3.1" class="paragraf">

#### 1 §

För att skydda människors liv och hälsa samt egendom och miljön skall kommunen se till att åtgärder vidtas för att förebygga bränder och skador till följd av bränder samt, utan att andras ansvar inskränks, verka för att åstadkomma skydd mot andra olyckor än bränder.

Kommunerna skall ta till vara möjligheterna att utnyttja varandras resurser för förebyggande verksamhet.

</section>
<section id="kap3.2" class="paragraf">

#### 2 §

En kommun skall genom rådgivning, information och på annat sätt underlätta för den enskilde att fullgöra sina skyldigheter enligt denna lag.

</section>
<section id="kap3.3" class="paragraf">

#### 3 §

En kommun ska ha ett handlingsprogram för förebyggande verksamhet. I programmet ska kommunen ange

1. målen för verksamheten,

2. de risker för olyckor som finns i kommunen och som kan leda till räddningsinsatser, och

3. hur verksamheten är ordnad och hur den planeras.

Innan kommunen antar ett handlingsprogram eller beslutar om betydande förändringar i programmet ska den samråda med de myndigheter som särskilt berörs av förändringarna. Lag ([2020:882](https://selex.se/eli/sfs/2020/882)).

</section>
<section id="kap3.4" class="paragraf">

#### 4 §

En kommun skall i brandförebyggande syfte ansvara för att rengöring (sotning) sker av fasta förbränningsanordningar, som inte är inrättade för eldning uteslutande med gas, och därtill hörande rökkanaler. Detsamma skall gälla imkanaler i restauranger, storkök och därmed jämförbara utrymmen.

Kommunen får medge att en fastighetsägare utför eller låter annan utföra sotning på den egna fastigheten. Ett sådant medgivande får endast ges om sotningen kan ske på ett från brandskyddssynpunkt betryggande sätt.

Kommunen skall i brandförebyggande syfte även ansvara för att det som skall rengöras enligt första stycket samt skorstenar, tak och anslutande byggnadsdelar kontrolleras från brandskyddssynpunkt (brandskyddskontroll). Detsamma skall gälla fasta förbränningsanordningar inrättade för eldning uteslutande med gas och därtill hörande avgaskanaler.

</section>
<section id="kap3.5" class="paragraf">

#### 5 §

Den som utför sotning eller brandskyddskontroll enligt [4 §](#kap3.4) har rätt att få tillträde till den anläggning som berörs och att få nödvändiga upplysningar och handlingar.

Polismyndigheten skall lämna den hjälp som behövs.

</section>
<section id="kap3.6" class="paragraf">

#### 6 §

En kommun får föreskriva att avgift skall betalas för sotning och brandskyddskontroll enligt [4 §](#kap3.4).

Kommunen får ge den som enligt [4 §](#kap3.4) tredje stycket utför brandskyddskontroll utan att vara tjänsteman hos kommunen befogenhet att på kommunens vägnar meddela nödvändiga förelägganden och förbud enligt 5 kap. [2 §](#kap5.2) andra stycket. Ett sådant föreläggande eller förbud får inte förenas med vite.

</section>

</section>
<section id="kap3.räddningstjänst">

### Räddningstjänst

<section id="kap3.7" class="paragraf">

#### 7 §

En kommun skall ansvara för räddningstjänst inom kommunen, om inte annat följer av 4 kap. 1-[6 §](#kap3.6)§.

Kommunerna skall ta till vara möjligheterna att utnyttja varandras resurser för räddningstjänst.

</section>
<section id="kap3.8" class="paragraf">

#### 8 §

En kommun ska ha ett handlingsprogram för räddningstjänst. I programmet ska kommunen ange

1. målen för verksamheten,

2. de risker för olyckor som finns i kommunen och som kan leda till räddningsinsatser, och

3. förmågan att

a) genomföra räddningsinsatser för varje typ av sådan olycka,

b) genomföra flera samtidiga räddningsinsatser,

c) genomföra omfattande räddningsinsatser, och

d) utöva ledning i räddningstjänsten.

Kommunen ska i programmet ange vilka resurser som finns för att upprätthålla förmågan. Förmågan ska redovisas för förhållandena såväl i fred som under höjd beredskap.

Innan kommunen antar ett handlingsprogram eller beslutar om betydande förändringar i programmet ska den samråda med de myndigheter som särskilt berörs av förändringarna. Lag ([2020:882](https://selex.se/eli/sfs/2020/882)).

</section>

</section>
<section id="kap3.inledande-av-räddningsinsats">

### Inledande av räddningsinsats

<section id="kap3.8a" class="paragraf">

#### 8 a §

Räddningschefen beslutar om huruvida en räddningsinsats ska inledas.

Om en räddningsinsats ska inledas ska räddningschefen utse en räddningsledare som leder insatsen. Lag ([2020:882](https://selex.se/eli/sfs/2020/882)).

Efterföljande åtgärder

</section>
<section id="kap3.9" class="paragraf">

#### 9 §

En räddningsinsats är avslutad när den som leder insatsen (räddningsledaren) fattar beslut om detta. Beslutet skall redovisas i skriftlig form. När en räddningsinsats är avslutad skall räddningsledaren, om det är möjligt, underrätta ägaren eller nyttjanderättshavaren till den egendom som räddningsinsatsen har avsett om behovet av bevakning, restvärdeskydd, sanering och återställning.

Behövs bevakning med hänsyn till risken för nya olyckor men kommer bevakningen inte till stånd, får räddningsledaren utföra bevakningen på ägarens eller nyttjanderättshavarens bekostnad.

Polismyndigheten skall lämna den hjälp som behövs.

</section>
<section id="kap3.10" class="paragraf">

#### 10 §

När en räddningsinsats är avslutad ska kommunen se till att olyckan undersöks för att i skälig omfattning klarlägga orsakerna till olyckan, olycksförloppet och hur insatsen har genomförts.

Den som utför en sådan undersökning har rätt att få tillträde till olycksplatsen. Polismyndigheten ska lämna den hjälp som behövs.

Efter avslutad undersökning ska kommunen skicka en undersökningsrapport till Myndigheten för civilt försvar.

Regeringen eller den myndighet som regeringen bestämmer får meddela föreskrifter om vad undersökningsrapporten ska innehålla. Lag ([2025:1077](https://selex.se/eli/sfs/2025/1077)).

</section>

</section>
<section id="kap3.organisation">

### Organisation

<section id="kap3.11" class="paragraf">

#### 11 §

En kommuns uppgifter enligt denna lag skall fullgöras av en eller flera nämnder.

</section>
<section id="kap3.12" class="paragraf" selex:status="upphavd" selex:upphavd="true">

#### 12 §

Har upphävts genom lag ([2020:882](https://selex.se/eli/sfs/2020/882)).

</section>
<section id="kap3.13" class="paragraf">

#### 13 §

Uppdrag att besluta på en kommuns vägnar får inte omfatta förelägganden eller förbud vid vite eller verkställande av åtgärd på den försumliges bekostnad.

</section>
<section id="kap3.14" class="paragraf">

#### 14 §

Den personal som för kommunens räkning har att utföra förebyggande verksamhet, att planera, leda, genomföra och följa upp räddningsinsatser samt utöva tillsyn skall genom utbildning och erfarenhet ha den kompetens som behövs.

</section>
<section id="kap3.15" class="paragraf">

#### 15 §

Den personal som ingår i en kommuns organisation för räddningstjänst ska vara anställd i egen eller annan kommun eller i ett kommunalförbund. Kommunen får överlåta åt någon annan att vidta inledande begränsade åtgärder vid räddningsinsatser eller vidta räddningsinsatser som kräver särskild kompetens.

I organisationen för räddningstjänst kan också ett räddningsvärn ingå. Ett räddningsvärn består av personal som uttagits med tjänsteplikt.

Om en särskild enhet för insatser har organiserats vid en anläggning i kommunen, får kommunen träffa avtal med ägaren eller nyttjanderättshavaren till anläggningen om att enheten ska ingå i kommunens organisation för räddningstjänst. En sådan enhets räddningsinsatser är att anse som kommunal räddningstjänst enligt denna lag också när insatserna görs inom den egna anläggningen. Lag ([2020:882](https://selex.se/eli/sfs/2020/882)).

</section>

</section>
<section id="kap3.ledning">

### Ledning

<section id="kap3.16" class="paragraf">

#### 16 §

I en kommun ska det finnas en räddningschef. Räddningschefen ska ansvara för att räddningstjänsten är ändamålsenligt ordnad.

Räddningschefen får uppdra åt någon som är behörig att vara räddningsledare att fatta beslut som enligt denna lag ska fattas av räddningschefen eller räddningsledaren.

Om inte något annat anges i uppdraget får den som har fått ett sådant uppdrag i sin tur uppdra åt någon annan som är behörig att vara räddningsledare att fatta beslut enligt denna lag.

Ett uppdrag enligt andra och tredje styckena får endast ges till den som är anställd i en kommun eller ett kommunalförbund. Beslut om att ge ett uppdrag ska dokumenteras skriftligt. Lag ([2020:882](https://selex.se/eli/sfs/2020/882)).

</section>
<section id="kap3.16a" class="paragraf">

#### 16 a §

Om en räddningsinsats berör mer än en kommuns område ska räddningsledarna i de berörda kommunerna besluta vilken kommun som ska ansvara för ledning av räddningsinsatsen. Om räddningsledarna inte kan komma överens ska beslutet fattas av den eller de länsstyrelser som berörs. Lag ([2020:882](https://selex.se/eli/sfs/2020/882)).

</section>
<section id="kap3.16b" class="paragraf">

#### 16 b §

Kommunen ska ha ett ledningssystem för räddningstjänsten, där en övergripande ledning ständigt ska upprätthållas. Om flera kommuner samverkar för att åstadkomma en övergripande ledning ska den utövas gemensamt för kommunerna.

Regeringen eller den myndighet som regeringen bestämmer får meddela föreskrifter om kommunens ledningssystem och om märkning av personalens arbetskläder, fordon och annan utrustning. Lag ([2020:882](https://selex.se/eli/sfs/2020/882)).

</section>

</section>

</section>
<section id="kap4" class="kapitel">

## 4 kap. Statens skyldigheter

<section id="kap4.räddningstjänst">

### Räddningstjänst

</section>
<section id="kap4.fjällräddningstjänst">

### Fjällräddningstjänst

<section id="kap4.1" class="paragraf">

#### 1 §

I fjällområden skall den eller de myndigheter som regeringen bestämmer ansvara för den räddningstjänst som innefattar att

1. efterforska och rädda den som har försvunnit under sådana omständigheter att det kan befaras att det föreligger fara för dennes liv eller allvarlig risk för dennes hälsa,

2. rädda den som råkat ut för en olycka eller drabbats av en sjukdom och som snabbt behöver komma under vård eller få annan hjälp.

</section>

</section>
<section id="kap4.flygräddningstjänst">

### Flygräddningstjänst

<section id="kap4.2" class="paragraf">

#### 2 §

Vid flyghaverier inom Sveriges sjöterritorium och inom Sveriges ekonomiska zon skall den myndighet som regeringen bestämmer ansvara för räddningstjänst. Vad som nu sagts gäller inte vattendrag, kanaler, hamnar och andra insjöar än Vänern, Vättern och Mälaren.

Myndigheten skall också ansvara för de insatser mot skador som behövs, när ett luftfartyg är nödställt eller när fara hotar lufttrafiken, samt ansvara för efterforskning av luftfartyg som saknas.

</section>

</section>
<section id="kap4.sjöräddningstjänst">

### Sjöräddningstjänst

<section id="kap4.3" class="paragraf">

#### 3 §

Inom Sveriges sjöterritorium och inom Sveriges ekonomiska zon skall den myndighet som regeringen bestämmer ansvara för efterforskning och räddning av människor som är eller kan befaras vara i sjönöd och för sjuktransporter från fartyg. Vad som nu sagts gäller inte vattendrag, kanaler, hamnar och andra insjöar än Vänern, Vättern och Mälaren.

Efterforskning av försvunna personer i andra fall

</section>
<section id="kap4.4" class="paragraf">

#### 4 §

I andra fall än som avses i 1-[3 §](#kap4.3)§ skall den eller de myndigheter som regeringen bestämmer efterforska personer som har försvunnit under sådana omständigheter att det kan befaras att det föreligger fara för deras liv eller allvarlig risk för deras hälsa.

</section>

</section>
<section id="kap4.miljöräddningstjänst-till-sjös">

### Miljöräddningstjänst till sjöss

<section id="kap4.5" class="paragraf">

#### 5 §

Inom Sveriges sjöterritorium och inom Sveriges ekonomiska zon skall den myndighet som regeringen bestämmer ansvara för räddningstjänst, när olja eller andra skadliga ämnen har kommit ut i vattnet eller det föreligger en överhängande fara för detta. Vad som nu sagts gäller inte vattendrag, kanaler, hamnar och andra insjöar än Vänern, Vättern och Mälaren.

</section>

</section>
<section id="kap4.räddningstjänst-vid-utsläpp-av">

### Räddningstjänst vid utsläpp av radioaktiva ämnen

<section id="kap4.6" class="paragraf">

#### 6 §

Vid utsläpp av radioaktiva ämnen från en kärnteknisk anläggning i sådan omfattning att särskilda åtgärder krävs för att skydda allmänheten eller då överhängande fara för ett sådant utsläpp föreligger skall den myndighet som regeringen bestämmer ansvara för räddningstjänst.

I [10 §](#kap4.10) lagen ([1984:3](https://selex.se/eli/sfs/1984/3)) om kärnteknisk verksamhet finns bestämmelser om skyldighet för innehavare av kärnteknisk anläggning att vidta de åtgärder som behövs för att upprätthålla säkerheten vid anläggningen.

Efterföljande åtgärder

</section>
<section id="kap4.7" class="paragraf">

#### 7 §

En räddningsinsats är avslutad när den som leder insatsen (räddningsledaren) fattar beslut om detta. Beslutet skall redovisas i skriftlig form. När en räddningsinsats är avslutad skall räddningsledaren, om det är möjligt, underrätta ägaren eller nyttjanderättshavaren till den egendom som berörts av räddningsinsatsen om behovet av bevakning, restvärdeskydd, sanering och återställning.

Behövs bevakning med hänsyn till risken för nya olyckor men kommer bevakningen inte till stånd, får räddningsledaren utföra bevakningen på ägarens eller nyttjanderättshavarens bekostnad.

Polismyndigheten skall lämna den hjälp som behövs.

</section>
<section id="kap4.8" class="paragraf">

#### 8 §

Den myndighet som regeringen bestämmer skall ansvara för saneringen efter utsläpp av radioaktiva ämnen från en kärnteknisk anläggning.

För sanering efter utsläpp av radioaktiva ämnen i andra fall än som sägs i första stycket skall den statliga myndighet ansvara som regeringen föreskriver eller i särskilda fall beslutar.

Med sanering efter utsläpp av radioaktiva ämnen avses sådana åtgärder som staten skall vidta för att göra det möjligt att åter använda mark, vatten, anläggningar och annan egendom som förorenats genom utsläpp av radioaktiva ämnen. Staten är skyldig att vidta sådana åtgärder endast i den utsträckning detta är motiverat med hänsyn till följderna av utsläppet, det hotade intressets vikt, kostnaderna för insatsen och omständigheterna i övrigt.

</section>

</section>
<section id="kap4.ledning">

### Ledning

<section id="kap4.9" class="paragraf">

#### 9 §

Räddningsledaren utses av den myndighet som ansvarar för räddningstjänsten.

</section>
<section id="kap4.10" class="paragraf">

#### 10 §

Regeringen får föreskriva eller i särskilda fall besluta att en läns-styrelse eller en annan statlig myndighet får ta över ansvaret för räddningstjänsten i en eller flera kommuner som berörs av en räddningsinsats, om insatsen är särskilt omfattande eller det finns andra synnerliga skäl. Om en myndighet har tagit över ansvaret utses räddningsledaren av myndigheten.

I fråga om sanering efter utsläpp av radioaktiva ämnen från en kärnteknisk anläggning får regeringen föreskriva eller i särskilda fall besluta att en länsstyrelse ska ta över ansvaret för saneringen inom flera län eller att någon annan statlig myndighet ska ta över ansvaret inom ett eller flera län. Lag ([2020:882](https://selex.se/eli/sfs/2020/882)).

</section>

</section>

</section>
<section id="kap5" class="kapitel">

## 5 kap. Tillsyn

<section id="kap5.1" class="paragraf">

#### 1 §

Kommunen ska ha tillsyn över att enskilda följer denna lag och föreskrifter som har meddelats i anslutning till lagen.

Regeringen eller den myndighet som regeringen bestämmer får meddela föreskrifter om hur tillsynen ska planeras och utföras. Lag ([2020:882](https://selex.se/eli/sfs/2020/882)).

</section>
<section id="kap5.1a" class="paragraf">

#### 1 a §

Myndigheten för civilt försvar ska ha tillsyn över att kommunerna följer denna lag och föreskrifter som har meddelats i anslutning till lagen. Länsstyrelserna ska på begäran lämna information om lokala och regionala förhållanden. Lag ([2025:1077](https://selex.se/eli/sfs/2025/1077)).

</section>
<section id="kap5.1b" class="paragraf">

#### 1 b §

Den myndighet som regeringen bestämmer ska ha tillsyn över statlig räddningstjänst.

Myndigheten för civilt försvar ska i andra fall ha tillsyn över att statliga myndigheter följer denna lag och föreskrifter som har meddelats i anslutning till lagen. Lag ([2025:1077](https://selex.se/eli/sfs/2025/1077)).

</section>
<section id="kap5.2" class="paragraf">

#### 2 §

Kommunen har rätt att få tillträde till byggnader, lokaler och andra anläggningar för tillsyn. Kommunen har också rätt att få de upplysningar och handlingar som behövs för tillsynen.

Kommunen får meddela de förelägganden som behövs i enskilda fall för att denna lag eller föreskrifter som har meddelats i anslutning till lagen ska följas.

Ett beslut om föreläggande får förenas med vite. Om någon inte vidtar en åtgärd som denne är skyldig att vidta enligt kommunens föreläggande, får kommunen vidta åtgärden på dennes bekostnad. Lag ([2020:882](https://selex.se/eli/sfs/2020/882)).

</section>
<section id="kap5.2a" class="paragraf">

#### 2 a §

Statliga tillsynsmyndigheter har rätt att av den som tillsynen avser få de upplysningar och handlingar som behövs för tillsynen.

Om en kommun inte fullgör sina skyldigheter enligt denna lag eller föreskrifter som har meddelats i anslutning till lagen, får Myndigheten för civilt försvar förelägga kommunen att åtgärda bristerna. Lag ([2025:1077](https://selex.se/eli/sfs/2025/1077)).

</section>
<section id="kap5.3" class="paragraf">

#### 3 §

Polismyndigheten skall lämna den hjälp som behövs för tillsynen.

</section>
<section id="kap5.4" class="paragraf">

#### 4 §

Kommunen får föreskriva att en avgift ska betalas för tillsyn som föranletts av bestämmelserna i 2 kap. [2 §](#kap2.2). Lag ([2020:882](https://selex.se/eli/sfs/2020/882)).

</section>

</section>
<section id="kap6" class="kapitel">

## 6 kap. Särskilda skyldigheter för enskilda, kommuner och statliga myndigheter

<section id="kap6.tjänsteplikt">

### Tjänsteplikt

<section id="kap6.1" class="paragraf">

#### 1 §

När det behövs, är var och en som under kalenderåret fyller lägst arton och högst sextiofem år skyldig att medverka i räddningstjänst, i den mån hans eller hennes kunskaper, hälsa och kroppskrafter tillåter det.

Tjänsteplikten fullgörs på anmodan av räddningsledaren.

Bland dem som är tjänstepliktiga enligt första stycket och som är bosatta i kommunen får en nämnd som avses i 3 kap. [11 §](#kap3.11) ta ut lämpliga personer för att ingå i kommunens räddningsvärn. I första hand skall frivilliga tas ut. Den som tagits ut är skyldig att delta i övning med räddningsvärnet under högst tjugo timmar årligen.

</section>

</section>
<section id="kap6.ingrepp-i-annans-rätt">

### Ingrepp i annans rätt

<section id="kap6.2" class="paragraf">

#### 2 §

Om fara för liv, hälsa eller egendom eller för skada i miljön inte lämpligen kan hindras på något annat sätt, får räddningsledaren vid en räddningsinsats bereda sig och medverkande personal tillträde till annans fastighet, avspärra eller utrymma områden, använda, föra bort eller förstöra egendom samt göra andra ingrepp i annans rätt, i den mån ingreppet är försvarligt med hänsyn till farans beskaffenhet, den skada som vållas genom ingreppet och omständigheterna i övrigt. Sådana ingrepp får också göras av en nämnd som avses i 3 kap. [11 §](#kap3.11) eller, i fråga om statlig räddningstjänst, av den myndighet som ansvarar för räddningstjänsten. Om länsstyrelsen eller annan statlig myndighet i enlighet med vad som sägs i 4 kap. [10 §](#kap4.10) första stycket har tagit över ansvaret för den kommunala räddningstjänsten, får ingrepp göras av den myndigheten i stället för av den kommunala nämnden.

Vid sanering efter utsläpp av radioaktiva ämnen får, under de förutsättningar som anges i första stycket eller om det är nödvändigt för att göra det möjligt att åter använda den förorenade egendomen, den myndighet som ansvarar för saneringen göra sådana ingrepp i annans rätt som anges i första stycket.

Förbud eller föreläggande som avses i 7 kap. [5 §](#kap7.5) lagen ([1980:424](https://selex.se/eli/sfs/1980/424)) om åtgärder mot förorening från fartyg får meddelas med stöd av denna paragraf bara om Transportstyrelsens beslut inte kan avvaktas. Lag ([2009:1361](https://selex.se/eli/sfs/2009/1361)).

</section>
<section id="kap6.3" class="paragraf">

#### 3 §

Polismyndigheten skall lämna den hjälp som behövs vid ingrepp enligt [2 §](#kap6.2).

</section>
<section id="kap6.4" class="paragraf">

#### 4 §

Den som med stöd av [2 §](#kap6.2) har beslutat om avspärrning eller utrymning, skall i skälig omfattning hjälpa till med att ordna uppehälle för dem som till följd av åtgärden är i behov av det.

</section>
<section id="kap6.5" class="paragraf">

#### 5 §

Anordning som varaktigt behövs för räddningstjänsten får placeras på annans mark eller byggnad, om det inte medför inverkan av någon betydelse på markens eller byggnadens användningssätt.

Beslut om åtgärd enligt första stycket meddelas av en nämnd som avses i 3 kap. [11 §](#kap3.11) eller, i fråga om statlig räddningstjänst, av den myndighet som ansvarar för räddningstjänsten.

</section>

</section>
<section id="kap6.redovisning-av-beslut-om-tjäns">

### Redovisning av beslut om tjänsteplikt och om ingrepp i annans rätt

<section id="kap6.6" class="paragraf">

#### 6 §

Den som med stöd av 1 eller [2 §](#kap6.2) har beslutat om tjänsteplikt eller ingrepp i annans rätt skall redovisa beslutet i skriftlig form. Av beslutet skall framgå när och av vem det har fattats samt skälen för beslutet och vem det avser.

</section>

</section>
<section id="kap6.skyldighet-att-medverka-i-rädd">

### Skyldighet att medverka i räddningstjänst eller sanering efter utsläpp av radioaktiva ämnen

<section id="kap6.7" class="paragraf">

#### 7 §

En statlig myndighet eller en kommun är skyldig att med personal och egendom delta i en räddningsinsats på anmodan av räddningsledaren och vid sanering efter utsläpp av radioaktiva ämnen på anmodan av den myndighet som ansvarar för saneringen. En sådan skyldighet föreligger dock endast om myndigheten eller kommunen har lämpliga resurser och ett deltagande inte allvarligt hindrar dess vanliga verksamhet.

</section>
<section id="kap6.8" class="paragraf">

#### 8 §

Statliga myndigheter, kommuner och enskilda skall på begäran av en myndighet som ansvarar för räddningstjänst eller sanering efter utsläpp av radioaktiva ämnen lämna upplysningar om personal och egendom som kan användas i räddningstjänsten eller vid saneringen.

</section>
<section id="kap6.8a" class="paragraf">

#### 8 a §

Om det vid omfattande kommunala räddningsinsatser finns ett konkurrerande behov av förstärkningsresurser får Myndigheten för civilt försvar, på begäran av en eller flera räddningschefer, prioritera och fördela tillgängliga resurser.

Myndigheten får begära att statliga myndigheter och kommuner ska lämna upplysningar om vilka resurser de har tillgängliga och att de ska delta i räddningsinsatsen med dessa. En statlig myndighet eller en kommun är skyldig att delta endast om det inte allvarligt hindrar myndighetens eller kommunens vanliga verksamhet. Lag ([2025:1077](https://selex.se/eli/sfs/2025/1077)).

</section>
<section id="kap6.9" class="paragraf">

#### 9 §

Kommunerna är skyldiga att delta i planeringen av räddningstjänsten vid utsläpp av radioaktiva ämnen från kärntekniska anläggningar och att medverka vid övningar i sådan räddningstjänst.

Kommunerna är även skyldiga att medverka i planering och övningar för sanering efter utsläpp av radioaktiva ämnen från kärntekniska anläggningar.

</section>

</section>
<section id="kap6.alarmering">

### Alarmering

<section id="kap6.10" class="paragraf">

#### 10 §

Kommunerna och de statliga myndigheter som ansvarar för räddningstjänst ska se till att det finns anordningar för alarmering av räddningsorganen.

När ett räddningsorgan gör en räddningsinsats ska Polismyndigheten underrättas om insatsen.

Om effekterna av en olycka kan kräva särskilda åtgärder till skydd för befolkningen eller miljön i ett annat land än Sverige, ska det räddningsorgan som gör räddningsinsatsen omedelbart underrätta berörd myndighet i det andra landet. Lag ([2014:688](https://selex.se/eli/sfs/2014/688)).

</section>

</section>

</section>
<section id="kap7" class="kapitel">

## 7 kap. Bestämmelser om ersättning

<section id="kap7.ersättning-till-kommun">

### Ersättning till kommun

<section id="kap7.1" class="paragraf">

#### 1 §

Om en kommun har medverkat i en annan kommuns räddningstjänst, har kommunen rätt till skälig ersättning av den andra kommunen.

Om en kommun har medverkat i statlig räddningstjänst eller vid sanering efter utsläpp av radioaktiva ämnen eller vid övningar i sådan räddningstjänst eller sådan sanering, har kommunen rätt till skälig ersättning av staten.

</section>
<section id="kap7.2" class="paragraf">

#### 2 §

När utflöde i vatten av olja eller andra skadliga ämnen föranleder insatser i kommunal räddningstjänst, har kommunen rätt till ersättning av staten för den del av räddningstjänstkostnaderna som överstiger ett av regeringen fastställt belopp, om utflödet har skett utanför Sveriges sjöterritorium eller inom den del av sjöterritoriet där räddningsinsatser skall göras enligt 4 kap. [5 §](#kap4.5) eller inom Göta älv, Trollhätte kanal eller Södertälje kanal.

Om en kommun haft kostnader för sanering med anledning av sådant utflöde som avses i första stycket, har kommunen rätt till ersättning av staten för den del av saneringskostnaderna som överstiger ett av regeringen fastställt belopp.

</section>
<section id="kap7.3" class="paragraf">

#### 3 §

Om en räddningsinsats i kommunal räddningstjänst har medfört betydande kostnader, har kommunen rätt till ersättning av staten för den del av kostnaderna som överstiger en självrisk. En förutsättning för rätt till ersättning är att kostnaderna är direkt hänförliga till räddningsinsatsen. Självrisken beräknas enligt grunder som regeringen fastställer.

</section>

</section>
<section id="kap7.ersättning-till-enskilda">

### Ersättning till enskilda

<section id="kap7.4" class="paragraf">

#### 4 §

Den som på grund av tjänsteplikt eller frivilligt med räddningsledarens samtycke har medverkat i räddningstjänst enligt denna lag eller i övning i sådan tjänst har rätt till skälig ersättning för kostnader för resa och uppehälle samt för arbete och tidsspillan enligt bestämmelser som meddelas av regeringen eller av den myndighet som regeringen bestämmer. Rätten till ersättning omfattar också skada på kläder och andra personliga tillhörigheter.

Första stycket gäller inte den som har fått ersättning av någon annan eller på grund av tjänst eller annars genom avtal har rätt till ersättning för medverkan i räddningstjänst.

</section>
<section id="kap7.5" class="paragraf">

#### 5 §

I 43, 87 och [88 kap. socialförsäkringsbalken](https://selex.se/eli/sfs/2010/110) och i lagen ([1977:266](https://selex.se/eli/sfs/1977/266)) om statlig ersättning vid ideell skada m.m. finns bestämmelser om ersättning vid personskada till den som har medverkat i räddningstjänst enligt denna lag eller i övning i sådan tjänst. Lag ([2010:1289](https://selex.se/eli/sfs/2010/1289)).

</section>
<section id="kap7.6" class="paragraf">

#### 6 §

Om utrustning för räddningstjänst eller sanering efter utsläpp av radioaktiva ämnen har tillhandahållits frivilligt eller tagits i anspråk med stöd av 6 kap. [2 §](#kap6.2), har ägaren eller nyttjanderättshavaren rätt till ersättning för skada på eller försämring av egendomen, förlorad avkastning eller nytta av egendomen och kostnad med anledning av att egendomen har tillhandahållits.

Första stycket gäller inte den som har fått ersättning av någon annan eller som på grund av tjänst eller annars genom avtal har rätt till ersättning för att tillhandahålla egendom för räddningstjänst eller för sanering efter utsläpp av radioaktiva ämnen. Det gäller inte heller den som har tillhandahållit egendom för räddningstjänst, om räddningsinsatsen har avsett att hindra eller begränsa skada på dennes egendom eller har föranletts av olycka i dennes verksamhet.

</section>
<section id="kap7.7" class="paragraf">

#### 7 §

Om egendom tas i anspråk genom en åtgärd enligt 6 kap. [5 §](#kap6.5), är ägaren eller nyttjanderättshavaren berättigad till ersättning för förlorad avkastning eller nytta.

</section>
<section id="kap7.8" class="paragraf">

#### 8 §

Frågor om ersättning enligt 4, 6 och [7 §](#kap7.7)§ prövas i fråga om kommunal räddningstjänst eller övning i sådan tjänst av en kommunal nämnd som avses i 3 kap. [11 §](#kap3.11) och som ansvarar för räddningstjänsten eller, i fråga om statlig räddningstjänst och sanering efter utsläpp av radioaktiva ämnen, av den myndighet som ansvarar för räddningstjänsten eller saneringen.

Ersättningen skall betalas av kommunen eller, i fråga om statlig räddningstjänst och sanering efter utsläpp av radioaktiva ämnen, av staten.

</section>

</section>

</section>
<section id="kap8" class="kapitel">

## 8 kap. Räddningstjänst under höjd beredskap

<section id="kap8.1" class="paragraf">

#### 1 §

När den totalförsvarspliktiga personal som är inskriven för civilplikt vid en kommunal organisation för räddningstjänst inkallats för tjänstgöring enligt 4 kap. [7 §](#kap4.7) lagen ([1994:1809](https://selex.se/eli/sfs/1994/1809)) om totalförsvarsplikt ingår även denna personal i kommunens organisation för räddningstjänst.

</section>
<section id="kap8.2" class="paragraf">

#### 2 §

I syfte att skydda och rädda befolkningen och civil egendom från verkningar av krig skall kommunens organisation för räddningstjänst under höjd beredskap, utöver vad som i övrigt framgår av denna lag, ansvara för

1. upptäckande, utmärkning och röjning av farliga områden,

2. indikering, sanering och andra åtgärder för skydd mot kärnvapen och kemiska stridsmedel,

3. kompletterande åtgärder som är nödvändiga för att verksamhet enligt denna paragraf skall kunna fullgöras.

Personal inom kommunens organisation för räddningstjänst skall under samma tid delta i åtgärder för första hjälp åt och transport av skadade samt för befolkningsskydd.

Vad som gäller vid kommunal räddningstjänst skall gälla även när personalen inom kommunens organisation för räddningstjänst utför uppgifter enligt första och andra styckena.

</section>
<section id="kap8.3" class="paragraf">

#### 3 §

Är Sverige i krig eller krigsfara eller råder det sådana utomordentliga förhållanden som är föranledda av att det är krig utanför Sveriges gränser eller av att Sverige har varit i krig eller krigsfara, får regeringen meddela sådana föreskrifter som avviker från denna lag om det är av betydelse för totalförsvaret eller om det behövs för räddningstjänsten eller för att sanering efter utsläpp av radioaktiva ämnen skall kunna genomföras.

</section>
<section id="kap8.4" class="paragraf">

#### 4 §

Under höjd beredskap får regeringen eller den myndighet som regeringen bestämmer besluta att personal inom en kommuns organisation för räddningstjänst får tas i anspråk för uppgifter som inte rör den egna kommunen.

Om personal har tagits i anspråk enligt första stycket, har kommunen rätt till ersättning av staten för skäliga kostnader.

</section>

</section>
<section id="kap9" class="kapitel">

## 9 kap. Utländskt bistånd

<section id="kap9.1" class="paragraf">

#### 1 §

Regeringen, en kommun eller en statlig myndighet som ansvarar för räddningstjänst får i den utsträckning som följer av överenskommelser som Sverige ingått med Danmark, Finland, Island eller Norge begära bistånd från eller lämna bistånd till utländska myndigheter vid räddningsinsatser.

I andra fall får regeringen eller den myndighet regeringen bestämmer begära eller lämna internationellt bistånd vid räddningsinsatser enligt internationella överenskommelser som Sverige ingått.

</section>
<section id="kap9.2" class="paragraf">

#### 2 §

Om en utländsk fysisk eller juridisk person som saknar hemvist här i landet medverkar i en räddningsinsats i Sverige på begäran av regeringen, en kommun eller en statlig myndighet enligt [1 §](#kap9.1) skall staten i stället för den utländska personen ersätta skada som uppkommer i samband med räddningsinsatsen för vilken den utländska personen annars skulle ha varit skadeståndsskyldig enligt svensk lag.

Staten skall även ersätta en utländsk fysisk eller juridisk person som saknar hemvist i Sverige och som handlar för biståndsgivarens räkning för personskada och skada på utrustning eller materiel som används vid biståndsgivningen, om skadan uppkommit i Sverige i samband med räddningsinsatsen.

</section>
<section id="kap9.3" class="paragraf">

#### 3 §

Staten får kräva tillbaka ersättning som betalats enligt [2 §](#kap9.2) första stycket av den som vållat skadan uppsåtligen eller genom grov vårdslöshet. För den som är att anse som arbetstagare ska dock ansvaret vara begränsat på det sätt som sägs i [4 kap. 1 § skadeståndslagen](https://selex.se/eli/sfs/1972/207#kap4.1) ([1972:207](https://selex.se/eli/sfs/1972/207)).

Särskilda bestämmelser om rätt till återkrav för ersättning som har betalats för radiologisk skada finns i lagen ([2010:950](https://selex.se/eli/sfs/2010/950)) om ansvar och ersättning vid radiologiska olyckor.

Om utländskt bistånd har begärts av en kommun, får staten av denna kräva tillbaka vad staten har betalat enligt [2 §](#kap9.2) eller enligt åtagande i internationella överenskommelser om sådant bistånd i den mån kostnaden tillsammans med kommunens egna kostnader för räddningsinsatsen inte överstiger självrisken enligt 7 kap. [3 §](#kap7.3). Lag ([2010:1908](https://selex.se/eli/sfs/2010/1908)).

</section>
<section id="kap9.4" class="paragraf">

#### 4 §

Biståndspersonal från Danmark, Finland, Island eller Norge tjänstgör i samband med en räddningsinsats i Sverige i enlighet med de tjänstgöringsbestämmelser som gäller i det egna landet. Även fordon, räddningsmateriel och annan utrustning från något av de nämnda länderna får utan särskilt tillstånd användas i samband med räddningsinsatser i enlighet med de bestämmelser som gäller i det egna landet.

Bestämmelser om immunitet och privilegier i vissa fall i samband med utländskt bistånd vid räddningsinsatser i enlighet med internationella överenskommelser finns i lagen ([1976:661](https://selex.se/eli/sfs/1976/661)) om immunitet och privilegier i vissa fall.

</section>

</section>
<section id="kap10" class="kapitel">

## 10 kap. Bemyndiganden, ansvar och överklagande

<section id="kap10.bemyndiganden">

### Bemyndiganden

<section id="kap10.1" class="paragraf">

#### 1 §

Regeringen får i de avseenden som behandlas i denna lag meddela ytterligare föreskrifter som rör skydd för liv och hälsa, miljö samt utbildning.

Regeringen får vidare meddela föreskrifter om förbud mot eldning utomhus och liknande förebyggande åtgärder mot brand.

Regeringen får överlåta åt en förvaltningsmyndighet eller en kommun att meddela föreskrifter enligt första och andra styckena.

</section>
<section id="kap10.2" class="paragraf">

#### 2 §

Regeringen eller den myndighet som regeringen bestämmer får besluta att fysiska eller juridiska personer skall medverka vid övningar av betydelse för den räddningstjänst som skall bedrivas under höjd beredskap. Lag ([2006:547](https://selex.se/eli/sfs/2006/547)).

</section>

</section>
<section id="kap10.ansvar">

### Ansvar

<section id="kap10.3" class="paragraf">

#### 3 §

Till böter skall den dömas som

1. uppsåtligen eller av oaktsamhet bryter mot förbud mot eldning utomhus som har meddelats med stöd av [1 §](#kap10.1) andra stycket,

2. uppsåtligen eller av oaktsamhet inte fullgör sin skyldighet att ge upplysningar eller lämna ut handlingar enligt 3 kap. [5 §](#kap3.5), 5 kap. [2 §](#kap5.2) eller 6 kap. [8 §](#kap6.8),

3. uppsåtligen eller av oaktsamhet lämnar oriktig uppgift om förhållande av betydelse vid fullgörande av uppgiftsskyldighet som följer av 3 kap. [5 §](#kap3.5), 5 kap. [2 §](#kap5.2) eller 6 kap. [8 §](#kap6.8),

4. uppsåtligen eller av oaktsamhet inte fullgör vad som åligger honom eller henne enligt 2 kap. 1 eller [5 §](#kap10.5),

5. uppsåtligen eller av oaktsamhet, utan att ha giltigt skäl, låter bli att fullgöra den tjänsteplikt som han eller hon är skyldig att fullgöra enligt 6 kap. [1 §](#kap6.1),

6. uppsåtligen hindrar eller försöker hindra en åtgärd som beslutats enligt 6 kap. [2 §](#kap6.2) eller annars utan giltig ursäkt åsidosätter en sådan åtgärd.

I ringa fall skall inte dömas till ansvar. Till ansvar enligt denna lag skall inte heller dömas, om ansvar för gärningen kan dömas ut enligt brottsbalken.

Den som har överträtt ett vitesföreläggande eller ett vitesförbud skall inte dömas till ansvar enligt denna lag för gärning som omfattas av föreläggandet eller förbudet.

</section>

</section>
<section id="kap10.överklagande">

### Överklagande

<section id="kap10.4" class="paragraf">

#### 4 §

Ett beslut om fullgörande av tjänsteplikt enligt 6 kap. [1 §](#kap6.1) eller om ingrepp i annans rätt enligt 6 kap. [2 §](#kap6.2) gäller även om det överklagas.

Om det finns särskilda skäl, får en tillsynsmyndighet bestämma att dess beslut skall gälla även om det överklagas.

</section>
<section id="kap10.5" class="paragraf">

#### 5 §

Ett beslut av en räddningsledare eller av den som har fått i uppdrag att fatta beslut enligt 3 kap. [16 §](#kap3.16) om fullgörande av tjänsteplikt enligt 6 kap. [1 §](#kap6.1) eller om ingrepp i annans rätt enligt 6 kap. [2 §](#kap6.2) får överklagas till länsstyrelsen. I övrigt får räddningschefens eller räddningsledarens beslut enligt denna lag eller föreskrifter som har meddelats med stöd av lagen inte överklagas. Detsamma gäller övriga beslut av den som fått i uppdrag att fatta beslut enligt 3 kap. [16 §](#kap3.16).

Ett beslut enligt denna lag eller enligt föreskrifter som har meddelats med stöd av lagen får, om det har fattats av en kommunal nämnd eller av någon som handlat på en kommuns vägnar, överklagas till länsstyrelsen.

Länsstyrelsens beslut får överklagas till allmän förvaltningsdomstol. Lag ([2020:882](https://selex.se/eli/sfs/2020/882)).

</section>
<section id="kap10.6" class="paragraf">

#### 6 §

En statlig tillsynsmyndighets beslut får överklagas till allmän förvaltningsdomstol. Detsamma gäller en statlig myndighets beslut enligt 6 kap. 2 och [5 §](#kap10.5)§ eller 7 kap. Beslut av en statlig myndighet enligt 7 kap. [1 §](#kap7.1) får dock inte överklagas.

Om en kommun överklagar ett beslut enligt 5 kap. [2 a §](#kap5.2a) eller 7 kap. 2 eller [3 §](#kap10.3), ska Myndigheten för civilt försvar vara kommunens motpart sedan handlingarna i ärendet har överlämnats till domstolen. Lag ([2025:1077](https://selex.se/eli/sfs/2025/1077)).

</section>
<section id="kap10.7" class="paragraf">

#### 7 §

Beslut enligt 8 kap. [4 §](#kap8.4) får inte överklagas.

</section>
<section id="kap10.8" class="paragraf">

#### 8 §

Prövningstillstånd krävs vid överklagande till kammarrätten av beslut enligt denna lag.


</section>

</section>
<section id="kap10.övergångsbestämmelser">

### Övergångsbestämmelser

[2003:778](https://selex.se/eli/sfs/2003/778)

1. Denna lag träder i kraft den 1 januari 2004 då räddningstjänstlagen ([1986:1102](https://selex.se/eli/sfs/1986/1102)) skall upphöra att gälla. Dock skall 3 kap. [10 §](#kap3.10) träda i kraft först den 1 juli 2004.

2. I fråga om överklagande av beslut som meddelats före ikraftträdandet gäller äldre bestämmelser.

3. Ett förbud eller ett föreläggande enligt äldre bestämmelser skall anses som ett förbud eller ett föreläggande enligt denna lag.

4. En redogörelse enligt 2 kap. [3 §](#kap2.3) skall ha upprättats och lämnats in till kommunen senast den 1 januari 2005. Bestämmelserna om brandsyn i räddningstjänstlagen skall gälla fram till dess att redogörelsen lämnats in till kommunen.

5. En kommun skall senast den 1 januari 2005 ha antagit handlingsprogram enligt 3 kap. 3 och [8 §](#kap10.8)§. Till dess handlingsprogrammen har antagits skall den kommunala räddningstjänstplanen gälla.

6. När det i [15 §](#kap10.15) atomansvarighetslagen ([1968:45](https://selex.se/eli/sfs/1968/45)) hänvisas till räddningstjänstlagen ([1986:1102](https://selex.se/eli/sfs/1986/1102)) skall hänvisningen i stället avse lagen ([2003:778](https://selex.se/eli/sfs/2003/778)) om skydd mot olyckor.

[2020:882](https://selex.se/eli/sfs/2020/882)

1. Denna lag träder i kraft den 1 januari 2021.

2. En kommun behöver inte anta handlingsprogram enligt 3 kap. 3 och [8 §](#kap10.8)§ i den nya lydelsen förrän den 1 januari 2022. Till dess att nya handlingsprogram har antagits gäller äldre handlingsprogram.

3. En kommun behöver inte uppfylla kraven i den nya 3 kap. [16 b §](#kap3.16b) första stycket förrän den 1 januari 2022.

</section>

</section>

</article>