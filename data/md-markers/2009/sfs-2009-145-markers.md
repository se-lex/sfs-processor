---
beteckning: "2009:145"
rubrik: Förordning med instruktion för Tillväxtverket
departement: Klimat- och näringslivsdepartementet
utfardad_datum: 2009-03-12
ikraft_datum: 2009-04-01
publicerad_datum: 2025-12-16
pdf_url: https://rkrattsdb.gov.se/SFSdoc/09/090145.pdf
andringsforfattningar:
  - beteckning: "2010:494"
    rubrik: Förordning om ändring i förordningen med instruktion för Tillväxtverket
    ikraft_datum: 2010-07-15
    anteckningar: "ändr. 4, 6, 16 §§"
  - beteckning: "2011:1586"
    rubrik: Förordning om ändring i förordningen med instruktion för Tillväxtverket
    ikraft_datum: 2012-02-01
    anteckningar: "ändr. 2, 4 §§; nya 9 a, 13 a §§"
  - beteckning: "2012:972"
    rubrik: Förordning om ändring i förordningen med instruktion för Tillväxtverket
    ikraft_datum: 2013-02-01
    anteckningar: "nuvarande 2, 3 §§ betecknas 3, 2 §§; ändr. 1, 4, 5, 10 §§, den nya 2 §; nya rubr. närmast före 3, 6, 7 §§"
  - beteckning: "2014:43"
    rubrik: Förordning om ändring i förordningen med instruktion för Tillväxtverket
    ikraft_datum: 2014-03-01
    anteckningar: "upph. 8, 10, 11, 17, 18, 19 §§, rubr. närmast före 3, 7, 10, 15 §§; nuvarande 2, 3, 4, 5, 7 §§ betecknas 5, 2, 3, 4, 8 §§; ändr. 1, 15, 16 §§, de nya 2, 3, 5 §§, rubr. närmast före 6 §; nya 7, 14 a §§, rubr. närmast före de nya 2, 7, 8, 14 a §§"
  - beteckning: "2014:1087"
    rubrik: Förordning om ändring i förordningen med instruktion för Tillväxtverket
    ikraft_datum: 2015-01-01
    anteckningar: "ändr. 4 §; nya 17, 18, 19, 20 a §§, rubr. närmast före 17 §"
  - beteckning: "2014:1540"
    rubrik: Förordning om ändring i förordningen med instruktion för Tillväxtverket
    ikraft_datum: 2015-01-15
    anteckningar: "ändr. 6, 15, 16 §§"
  - beteckning: "2015:191"
    rubrik: Förordning om ändring i förordningen med instruktion för Tillväxtverket
    ikraft_datum: 2015-05-01
    anteckningar: "ändr. 2, 18 §§"
  - beteckning: "2015:583"
    rubrik: Förordning om ändring i förordningen med instruktion för Tillväxtverket
    ikraft_datum: 2015-11-15
    anteckningar: ändr. 6 §
  - beteckning: "2016:1047"
    rubrik: Förordning om ändring i förordningen med instruktion för Tillväxtverket
    ikraft_datum: 2017-01-01
    anteckningar: "ändr. 3, 6, 7, 8 §§; nya 10, 11 §§"
  - beteckning: "2017:253"
    rubrik: Förordning om ändring i förordningen med instruktion för Tillväxtverket
    ikraft_datum: 2017-05-01
    anteckningar: ändr. 6 §
  - beteckning: "2017:940"
    rubrik: Förordning om ändring i förordningen med instruktion för Tillväxtverket
    ikraft_datum: 2018-01-01
    anteckningar: ändr. 18 §
  - beteckning: "2019:1228"
    rubrik: Förordning om ändring i förordningen med instruktion för Tillväxtverket
    ikraft_datum: 2020-01-01
    anteckningar: Ändr. 3 §; ny 7 a §
  - beteckning: "2020:1004"
    rubrik: Förordning om ändring i förordningen med instruktion för Tillväxtverket
    ikraft_datum: 2020-12-10
    anteckningar: nuvarande 20 a § betecknas 20 b §; ny 20 a §
  - beteckning: "2022:1380"
    rubrik: Förordning om ändring i förordningen med instruktion för Tillväxtverket
    ikraft_datum: 2022-09-20
    anteckningar: "ändr. 1, 3, 6, 14 a, 15, 16 §§, rubr. närmast före 6 §; ny 11 a §"
  - beteckning: "2022:1472"
    rubrik: Förordning om ändring i förordningen med instruktion för Tillväxtverket
    ikraft_datum: 2023-01-01
    anteckningar: ny 6 a §
  - beteckning: "2023:72"
    rubrik: Förordning om ändring i förordningen med instruktion för Tillväxtverket
    ikraft_datum: 2023-03-20
    anteckningar: ändr. 6 a §
  - beteckning: "2024:186"
    rubrik: Förordning om ändring i förordningen med instruktion för Tillväxtverket
    ikraft_datum: 2024-05-06
    anteckningar: "ändr. 4, 17 §§"
  - beteckning: "2024:201"
    rubrik: Förordning om ändring i förordningen med instruktion för Tillväxtverket
    ikraft_datum: 2024-05-15
    anteckningar: "ändr. 20 b §, rubr. närmast efter 16 §; nya 19 a, 19 b, 19 c §§, rubr. närmast före 17, 19 a §"
  - beteckning: "2025:266"
    rubrik: Förordning om ändring i förordningen med instruktion för Tillväxtverket
    ikraft_datum: 2025-05-12
    anteckningar: "nuvarande 5 § betecknas 1 a §; ändr. 1, den nya 1 a, 2, 3, 4, 6, 7, 7 a, 8, 10, 11 a, 19, 19 b §§, rubr. närmast före 2, 6 §§; ny 2 a §, rubr. närmast före 3, 4 §§"
  - beteckning: "2025:739"
    rubrik: Förordning om ändring i förordningen med instruktion för Tillväxtverket
    ikraft_datum: 2025-07-22
    anteckningar: ändr. 1 §
  - beteckning: "2025:1434"
    rubrik: Förordning om ändring i förordningen med instruktion för Tillväxtverket
    ikraft_datum: 2026-01-01
    anteckningar: ändr. 2 a §
  - beteckning: "2025:1517"
    rubrik: Förordning om ändring i förordningen med instruktion för Tillväxtverket
    ikraft_datum: 2026-01-01
    anteckningar: ändr. 13 §
---
<article selex:utfardad_datum="2009-03-12" selex:ikraft_datum="2009-04-01">

# Förordning med instruktion för Tillväxtverket

<section id="uppgifter">

## Uppgifter

<section id="1" class="paragraf">

### 1 §

Tillväxtverkets huvuduppgifter är att i alla delar av landet

- främja näringslivets konkurrenskraft,

- främja en hållbar regional utveckling och landsbygdsutveckling,

- genomföra delar av den europeiska sammanhållningspolitiken, och

- verka för att regeringens mål för näringspolitiken, inklusive förenklingsarbetet, den regionala utvecklingspolitiken och den sammanhållna landsbygdspolitiken uppnås.

Tillväxtverket ska bistå regeringen med expertkunskap, underlag och information i frågor som rör myndighetens verksamhetsområde.

Tillväxtverket är beredskapsmyndighet och sektorsansvarig myndighet enligt förordningen ([2022:524](https://selex.se/eli/sfs/2022/524)) om statliga myndigheters beredskap. Förordning ([2025:739](https://selex.se/eli/sfs/2025/739)).

</section>
<section id="1a" class="paragraf">

### 1 a §

Tillväxtverkets insatser ska

1. utgå från företagens och företagarnas behov,

2. beakta skillnader i förutsättningar i olika typer av regioner, städer, tätorter och gles- och landsbygder,

3. beakta kvinnors och mäns förutsättningar och andra sociala aspekter,

4. vara marknadskompletterande och konkurrensneutrala, och

5. beakta miljö- och klimatmässiga aspekter. Förordning ([2025:266](https://selex.se/eli/sfs/2025/266)).

</section>

</section>
<section id="uppgifter-som-rör-näringslivet">

## Uppgifter som rör näringslivets konkurrenskraft

<section id="2" class="paragraf">

### 2 §

Tillväxtverket ska

1. tillhandahålla analyser för kunskapsutveckling och kunskapsförmedling inom näringspolitiken,

2. genomföra insatser för näringslivets, däribland industrins, utveckling och omställning,

3. främja entreprenörskap och verka för fler och växande företag,

4. verka för en god kompetensförsörjning i näringslivet,

5. ansvara för officiell statistik enligt vad som anges i förordningen ([2001:100](https://selex.se/eli/sfs/2001/100)) om den officiella statistiken, ansvara för framställning av de svenska turismsatelliträkenskaperna och ansvara för framställning och översändande av statistik enligt Europaparlamentets och rådets förordning [(EU) nr 692/2011](https://eur-lex.europa.eu/legal-content/SV/ALL/?uri=celex%3A32011R0692) av den 6 juli 2011 om europeisk statistik om turism och om upphävande av rådets direktiv [95/57/EG](https://eur-lex.europa.eu/legal-content/SV/ALL/?uri=celex%3A31995L0057) och de EU- förordningar som meddelas med stöd av den förordningen, samt ansvara för viss kunskapsutveckling och samordning inom turism, och

6. på ett enkelt, behovsanpassat och samordnat sätt erbjuda information från myndigheter och andra offentliga aktörer som är relevant för företagen samt vägleda företagare och blivande företagare till information från offentliga aktörer som främjar företagsutveckling. Förordning ([2025:266](https://selex.se/eli/sfs/2025/266)).

</section>
<section id="2a" class="paragraf" selex:status="upphord" selex:upphor_datum="2026-01-01">

### 2 a §

Tillväxtverket ska

1. ansvara för det särskilda målet att stärka de små och medelstora företagens konkurrenskraft och hållbarhet och uppnå additionalitet på unionsnivå enligt artikel 3.2 b i Europaparlamentets och rådets förordning [(EU) 2021/690](https://eur-lex.europa.eu/legal-content/SV/ALL/?uri=celex%3A32021R0690) av den 28 april 2021 om inrättande av ett program för den inre marknaden, konkurrenskraft för företag, inklusive små och medelstora företag, området för växter, djur, livsmedel och foder och europeisk statistik (programmet för den inre marknaden) samt om upphävande av förordningarna [(EU) nr 99/2013](https://eur-lex.europa.eu/legal-content/SV/ALL/?uri=celex%3A32013R0099), [(EU) nr 1287/2013](https://eur-lex.europa.eu/legal-content/SV/ALL/?uri=celex%3A32013R1287), [(EU) nr 254/2014](https://eur-lex.europa.eu/legal-content/SV/ALL/?uri=celex%3A32014R0254) och [(EU) nr 652/2014](https://eur-lex.europa.eu/legal-content/SV/ALL/?uri=celex%3A32014R0652),

2. främja och stödja nationellt nyttjande av skuld- och egetkapitalinstrument för små och medelstora företag inom InvestEU-programmet, och

3. inom sitt verksamhetsområde främja svenskt deltagande i EU:s ramprogram för forskning och innovation (Horisont Europa) samt bistå Regeringskansliet i programkommittéarbetet. Förordning ([2025:266](https://selex.se/eli/sfs/2025/266)).

</section>
<section id="2a" class="paragraf" selex:status="ikraft" selex:ikraft_datum="2026-01-01">

### 2 a §

Tillväxtverket ska

1. ansvara för det särskilda målet att stärka de små och medelstora företagens konkurrenskraft och hållbarhet och uppnå additionalitet på unionsnivå enligt artikel 3.2 b i Europaparlamentets och rådets förordning [(EU) 2021/690](https://eur-lex.europa.eu/legal-content/SV/ALL/?uri=celex%3A32021R0690) av den 28 april 2021 om inrättande av ett program för den inre marknaden, konkurrenskraft för företag, inklusive små och medelstora företag, området för växter, djur, livsmedel och foder och europeisk statistik (programmet för den inre marknaden) samt om upphävande av förordningarna [(EU) nr 99/2013](https://eur-lex.europa.eu/legal-content/SV/ALL/?uri=celex%3A32013R0099), [(EU) nr 1287/2013](https://eur-lex.europa.eu/legal-content/SV/ALL/?uri=celex%3A32013R1287), [(EU) nr 254/2014](https://eur-lex.europa.eu/legal-content/SV/ALL/?uri=celex%3A32014R0254) och [(EU) nr 652/2014](https://eur-lex.europa.eu/legal-content/SV/ALL/?uri=celex%3A32014R0652),

2. främja och stödja nationellt nyttjande av skuld- och egetkapitalinstrument för små och medelstora företag inom InvestEU-programmet,

3. inom sitt verksamhetsområde främja svenskt deltagande i EU:s ramprogram för forskning och innovation (Horisont Europa) samt bistå Regeringskansliet i programkommittéarbetet, och

4. fullgöra de uppgifter som den nationellt behöriga myndigheten har enligt Europaparlamentets och rådets förordning [(EU) 2023/1781](https://eur-lex.europa.eu/legal-content/SV/ALL/?uri=celex%3A31781R2023) av den 13 september 2023 om en ram med åtgärder för att stärka Europas halvledarekosystem och om ändring av förordning [(EU) 2021/694](https://eur-lex.europa.eu/legal-content/SV/ALL/?uri=celex%3A32021R0694) för att säkerställa tillämpningen och genomförandet av kapitel 3 och 4 i förordningen, samt vara den gemensamma nationella kontaktpunkten enligt samma förordning. Förordning ([2025:1434](https://selex.se/eli/sfs/2025/1434)).

</section>

</section>
<section id="uppgifter-som-rör-näringslivet">

## Uppgifter som rör näringslivets konkurrenskraft genom förenkling

<section id="3" class="paragraf">

### 3 §

Tillväxtverket ska

1. ansvara för uppföljning av företagens regelbörda och för att vidareutveckla metoder för och genomföra mätningar av administrativa kostnader och andra fullgörandekostnader som företagen har till följd av tillämpliga regler,

2. följa upp regeringens mål för förenklingspolitiken,

3. inhämta och följa upp synpunkter och förslag från näringslivet som rör förenklingsarbetet, i den mån uppgiften inte utförs av Förenklingsrådet,

4. främja en god kunskap hos myndigheter om hur företag påverkas av regelverks utformning och tillämpning,

5. stödja och genomföra insatser om regelförenkling, förenkling av handläggningsprocesser och förenkling av företagens myndighetskontakter på lokal, regional och statlig nivå,

6. ansvara för att informationen på myndigheternas gemensamma webbplats för företagsinformation och företagstjänster är behovsanpassad och relevant för företagen samt sprida information om webbplatsen, och

7. vara ansvarig myndighet för att vidareutveckla och förvalta den elektroniska kontaktpunkten för tjänsteleverantörer enligt Europaparlamentets och rådets direktiv 2[006/123/EG](https://eur-lex.europa.eu/legal-content/SV/ALL/?uri=celex%3A3006L0123) av den 12 december 2006 om tjänster på den inre marknaden, och, tillsammans med berörda statliga myndigheter, säkerställa att kontaktpunkten fungerar enligt lagen ([2009:1079](https://selex.se/eli/sfs/2009/1079)) om tjänster på den inre marknaden och förordningen ([2009:1078](https://selex.se/eli/sfs/2009/1078)) om tjänster på den inre marknaden. Förordning ([2025:266](https://selex.se/eli/sfs/2025/266)).

</section>

</section>
<section id="uppgifter-som-rör-regional-utv">

## Uppgifter som rör regional utveckling och landsbygdsutveckling

<section id="4" class="paragraf">

### 4 §

Tillväxtverket ska

1. delta i, samordna och följa upp strategier och program inom det regionala utvecklingsarbetet,

2. bidra till samordning och genomförande av den sammanhållna landsbygdspolitiken,

3. genomföra insatser som främjar det regionala utvecklingsarbetet och erbjuda stöd till regionerna och Gotlands kommun i fråga om det regionala utvecklingsarbetet och regionalt kompetensförsörjningsarbete,

4. genomföra insatser för näringslivets, däribland industrins, utveckling och omställning som stärker lokal och regional konkurrenskraft,

5. pröva frågor om vissa regionala företagsstöd och stöd till projektverksamhet och svara för information till företag om regionala företagsstöd,

6. erbjuda stöd till regionerna och Gotlands kommun i fråga om grundläggande kommersiell service, andra regionala företagsstöd och stöd till projektverksamhet,

7. ansvara för förvaltning och utveckling av system och verktyg, inklusive databaser, för tillgänglighetsanalyser respektive för regionala analys- och prognossystem, samt för stöd- och informationsinsatser om dessa system och verktyg,

8. tillhandahålla analyser för kunskapsutveckling och kunskapsförmedling inom den regionala utvecklingspolitiken och den sammanhållna landsbygdspolitiken samt erbjuda regioner och Gotlands kommun stöd i deras analysarbete,

9. främja tillgängligheten till och genomföra analyser av grundläggande kommersiell service och viss offentlig service för företag och medborgare i serviceglesa områden, och

10. ta fram beskrivningar och analyser av hushållens och företagens tillgång till grundläggande betaltjänster som ska ligga till grund för

a) regionala kartläggningar,

b) beslut enligt förordningen ([2014:139](https://selex.se/eli/sfs/2014/139)) om statligt stöd till tillhandahållare av grundläggande betaltjänster, och

c) beslut enligt 9 kap. lagen ([2010:751](https://selex.se/eli/sfs/2010/751)) om betaltjänster. Förordning ([2025:266](https://selex.se/eli/sfs/2025/266)).

</section>
<section id="5" class="paragraf">

### 5 §

Har betecknats [1 a §](#1a) genom förordning ([2025:266](https://selex.se/eli/sfs/2025/266)).

</section>

</section>
<section id="uppgifter-som-rör-den-europeis">

## Uppgifter som rör den europeiska sammanhållningspolitiken

<section id="6" class="paragraf">

### 6 §

Tillväxtverket har det övergripande ansvaret för samordning, förvaltning och utveckling av genomförandet av Europeiska regionala utvecklingsfonden och Fonden för en rättvis omställning i Sverige. Tillväxtverket har också det ansvar och utför de uppgifter som framgår av förordningen ([2022:1379](https://selex.se/eli/sfs/2022/1379)) om förvaltning av program för vissa EU-fonder.

Myndigheten ska vidare

1. verka för samordning av det nationella och de regionala programmen för Europeiska regionala utvecklingsfonden, de Interregprogram som förvaltas av en svensk myndighet, det nationella programmet för Fonden för en rättvis omställning och det nationella programmet för Europeiska socialfonden+,

2. ansvara för information om Interregprogrammen,

3. vara behörig myndighet enligt lagen ([2017:244](https://selex.se/eli/sfs/2017/244)) om kontroller och inspektioner på plats av Europeiska byrån för bedrägeribekämpning, vid kontroller och inspektioner avseende de program som Tillväxtverket förvaltar, och

4. informera berörda aktörer om EU:s statsstödsregler. Förordning ([2025:266](https://selex.se/eli/sfs/2025/266)).

</section>
<section id="6a" class="paragraf">

### 6 a §

Myndigheten får ingå internationella överenskommelser som avser genomförandet av Interregprogram. Det gäller dock inte om överenskommelsen kräver riksdagens eller Utrikesnämndens medverkan. Innan en överenskommelse ingås ska Regeringskansliet (Landsbygds- och infrastrukturdepartementet) underrättas. Förordning ([2023:72](https://selex.se/eli/sfs/2023/72)).

</section>

</section>
<section id="samverkan">

## Samverkan

<section id="7" class="paragraf">

### 7 §

Tillväxtverket ska samverka med

1. Universitets- och högskolerådet, Universitetskanslersämbetet, Myndigheten för yrkeshögskolan, Statens skolverk, Rådet för Europeiska socialfonden i Sverige och Arbetsförmedlingen, i syfte att bidra till en väl fungerande kompetensförsörjning, och

2. Post- och telestyrelsen när myndigheten tar fram de beskrivningar och analyser av hushållens och företagens tillgång till grundläggande betaltjänster som avses i [4 §](#4) 10 c. Förordning ([2025:266](https://selex.se/eli/sfs/2025/266)).

</section>
<section id="7a" class="paragraf">

### 7 a §

Tillväxtverket ska

1. föra en dialog med Myndigheten för tillväxtpolitiska utvärderingar och analyser (Tillväxtanalys) och berörda användare när det gäller utveckling och användning av databaser, analysverktyg och statistik samt när den myndigheten ska utvärdera uppdrag som Tillväxtverket genomför,

2. för Tillväxtanalys tillgängliggöra data och erbjuda stöd när det gäller statistiska bearbetningar, och

3. rapportera uppgifter till Tillväxtanalys mikrodatabas för statligt företagsstöd (MISS) i ändamålsenlig omfattning och utformning. Förordning ([2025:266](https://selex.se/eli/sfs/2025/266)).

Uppföljning och intern styrning m.m.

</section>
<section id="8" class="paragraf">

### 8 §

Tillväxtverket ska följa upp sina insatser inom myndighetens verksamhetsområden. Uppföljningarna ska ligga till grund för förslag till insatser inom myndighetens verksamhetsområde samt till omprioritering och effektivisering av dessa insatser. Förordning ([2025:266](https://selex.se/eli/sfs/2025/266)).

</section>
<section id="9" class="paragraf">

### 9 §

Tillväxtverket ska se till att de regelverk och rutiner verket disponerar över är kostnadseffektiva och enkla för företag och medborgare.

</section>
<section id="9a" class="paragraf">

### 9 a §

Tillväxtverket ska, inom sitt verksamhetsområde, verka för att det generationsmål för miljöarbetet och de miljökvalitetsmål som riksdagen har fastställt nås och ska vid behov föreslå åtgärder för miljöarbetets utveckling.

Verket ska i fråga om sitt miljöarbete rapportera till Naturvårdsverket och samråda med verket om vilken rapportering som behövs. Förordning ([2011:1586](https://selex.se/eli/sfs/2011/1586)).

</section>
<section id="10" class="paragraf">

### 10 §

Tillväxtverket ska årligen till Regeringskansliet i en rapport lämna underlag avseende relevanta indikatorer som används i måluppföljningen i budgetpropositionen inom utgiftsområde 19 Regional utveckling, utgiftsområde 23 Areella näringar, landsbygd och livsmedel och utgiftsområde 24 Näringsliv. Underlaget ska innehålla en analys. Tillväxtverket ska även i fråga om utgiftsområde 19 och utgiftsområde 23 lämna förslag på uppdaterade indikatorer. Förordning ([2025:266](https://selex.se/eli/sfs/2025/266)).

</section>
<section id="11" class="paragraf">

### 11 §

Tillväxtverket får inom sitt verksamhetsområde bedriva egen forskning utifrån statistiskt material. Förordning ([2016:1047](https://selex.se/eli/sfs/2016/1047)).

</section>
<section id="11a" class="paragraf">

### 11 a §

Tillväxtverket ansvarar för att ärendehanteringssystemet uppfyller de krav som följer av EU- förordningar inom den europeiska sammanhållningspolitiken.

Ärendehanteringssystemet ska tillhandahållas regionerna och Gotlands kommun av Tillväxtverket. Systemet får även tillhandahållas andra statliga myndigheter. Förordning ([2025:266](https://selex.se/eli/sfs/2025/266)).

</section>
<section id="12" class="paragraf">

### 12 §

Tillväxtverket får utföra uppdrag åt andra. För uppdrag åt andra än regeringen ska avgift enligt avgiftsförordningen ([1992:191](https://selex.se/eli/sfs/1992/191)) tas ut. Avgift ska dock inte tas ut av Myndigheten för tillväxtpolitiska utvärderingar och analyser för uppdrag som avser statistiska bearbetningar för den myndighetens löpande verksamhet.

</section>
<section id="13" class="paragraf" selex:status="upphord" selex:upphor_datum="2026-01-01">

### 13 §

Tillväxtverket ska utföra administrativa uppgifter åt Nämnden för hemslöjdsfrågor och mot ersättning utföra kansligöromål åt Stiftelsen för kunskapsfrämjande inom turism.

</section>
<section id="13" class="paragraf" selex:status="ikraft" selex:ikraft_datum="2026-01-01">

### 13 §

Tillväxtverket ska mot ersättning utföra kansligöromål åt Stiftelsen för kunskapsfrämjande inom turism. Förordning ([2025:1517](https://selex.se/eli/sfs/2025/1517)).

</section>
<section id="13a" class="paragraf">

### 13 a §

Tillväxtverket ska utse ledamöter i styrelsen för Institutet för kvalitetsutveckling (SIQ) och ha de övriga uppgifter som, enligt SIQ:s stadgar, det tidigare Närings- och teknikutvecklingsverket ansvarat för. Förordning ([2011:1586](https://selex.se/eli/sfs/2011/1586)).

</section>

</section>
<section id="ledning">

## Ledning

<section id="14" class="paragraf">

### 14 §

Tillväxtverket leds av en styrelse med högst nio ledamöter.

</section>

</section>
<section id="organisation">

## Organisation

<section id="14a" class="paragraf">

### 14 a §

Tillväxtverket ska under programperioden för sammanhållningspolitiken 2021-2027 i sin verksamhet tillvarata möjliga synergier mellan myndighetens olika verksamheter genom att använda myndighetens samlade kunskap och kompetens. Förordning ([2022:1380](https://selex.se/eli/sfs/2022/1380)).

</section>
<section id="15" class="paragraf">

### 15 §

För förvaltning av de regionala programmen för Europeiska regionala utvecklingsfonden ska personal vara stationerad i Luleå, Östersund, Gävle, Örebro, Jönköping, Stockholm, Göteborg och Malmö.

I övrigt bestämmer Tillväxtverket sin egen organisation. Förordning ([2022:1380](https://selex.se/eli/sfs/2022/1380)).

</section>
<section id="16" class="paragraf">

### 16 §

Tillväxtverket ska utse en kommunikationssamordnare för synlighets-, öppenhets- och kommunikationsverksamhet i enlighet med artikel 48.1 i Europaparlamentets och rådets förordning [(EU) 2021/1060](https://eur-lex.europa.eu/legal-content/SV/ALL/?uri=celex%3A31060R2021) av den 24 juni 2021 om fastställande av gemensamma bestämmelser för Europeiska regionala utvecklingsfonden, Europeiska socialfonden+, Sammanhållningsfonden, Fonden för en rättvis omställning och Europeiska havs-, fiskeri- och vattenbruksfonden samt finansiella regler för dessa och för Asyl-, migrations- och integrationsfonden, Fonden för inre säkerhet samt instrumentet för ekonomiskt stöd för gränsförvaltning och viseringspolitik. Förordning ([2022:1380](https://selex.se/eli/sfs/2022/1380)).

</section>

</section>
<section id="särskilda-organ">

## Särskilda organ

</section>
<section id="regelrådet">

## Regelrådet

<section id="17" class="paragraf">

### 17 §

Inom myndigheten finns ett särskilt beslutsorgan som benämns Regelrådet. Rådet ska

- yttra sig över konsekvensutredningar som upprättats i enlighet med förordningen ([2024:183](https://selex.se/eli/sfs/2024/183)) om konsekvensutredningar och som har legat till grund för ett förslag till föreskrifter som kan få effekter av betydelse för företag,

- yttra sig över andra konsekvensutredningar som har legat till grund för ett förslag som kan få effekter av betydelse för företag, om Regeringskansliet begär det,

- bistå regelgivarna, om dessa begär det, med att granska konsekvensutredningar till förslag från Europeiska unionen som bedöms få stor påverkan för företag i Sverige och lämna råd om vad en svensk konsekvensutredning bör innehålla,

- tillgängliggöra sina yttranden på en webbplats, och

- varje år lämna en skriftlig rapport till regeringen med en redovisning av resultat och slutsatser av föregående års uppgifter. Förordning ([2024:186](https://selex.se/eli/sfs/2024/186)).

</section>
<section id="18" class="paragraf">

### 18 §

Regelrådet består av en ordförande och fyra övriga ledamöter. För de senare ska det finnas fyra ersättare. En övrig ledamot ska vara vice ordförande.

Rådet är beslutfört när ordföranden eller vice ordföranden och minst ytterligare två ledamöter är närvarande. Vid omröstning med lika röstetal har ordföranden utslagsröst. Eventuell skiljaktig mening ska framgå av rådets yttrande. Rådets ärenden avgörs efter föredragning. Förordning ([2017:940](https://selex.se/eli/sfs/2017/940)).

</section>
<section id="19" class="paragraf">

### 19 §

Regelrådet ansvarar för sina beslut inför regeringen. Rådet ansvarar för sin verksamhet inför myndighetens ledning.

Myndighetens ledning ansvarar inför regeringen för att Regelrådet tilldelas resurser för sin verksamhet samt för att verksamheten bedrivs författningsenligt och effektivt och redovisas på ett tillförlitligt sätt. Förordning ([2025:266](https://selex.se/eli/sfs/2025/266)).

</section>

</section>
<section id="förenklingsrådet">

## Förenklingsrådet

<section id="19a" class="paragraf">

### 19 a §

Inom myndigheten finns ett särskilt beslutsorgan som benämns Förenklingsrådet. Förenklingsrådet ska ha i uppgift att verka för att minska företagens regelbörda och administrativa kostnader och andra fullgörandekostnader som företagen har till följd av tillämpliga regler. Arbetet ska syfta till att främja svensk konkurrenskraft, innovation och nya affärsmodeller.

</section>

</section>
<section id="förenklingsrådet-ska">

## Förenklingsrådet ska

- inhämta, ta emot och analysera förslag på förenklingsåtgärder från näringslivet och andra intressenter,

- identifiera och analysera områden av särskilt intresse för näringslivet ur ett förenklingsperspektiv,

- inom identifierade områden lämna välmotiverade, konkreta och genomarbetade förslag till regeringen på förenklingsåtgärder som minskar företagens regelbörda och administrativa kostnader eller på annat sätt underlättar för företag att följa befintliga regelverk,

- tillgängliggöra sina förslag på en webbplats, och

- varje år lämna en skriftlig rapport till regeringen med en redovisning av resultat och slutsatser av föregående års uppgifter samt de överväganden som legat till grund för de förslag som har lämnats och andra relevanta överväganden.

Förenklingsrådets förslag ska innehålla en bedömning av hur företagens administrativa kostnader påverkas av förslaget, en konsekvensutredning enligt förordningen om konsekvensutredningar ([2024:183](https://selex.se/eli/sfs/2024/183)) samt en redogörelse av förslagets genomförbarhet. I de fall det är aktuellt ska även författningsförslag lämnas. Förordning ([2024:201](https://selex.se/eli/sfs/2024/201)).

<section id="19b" class="paragraf">

### 19 b §

Förenklingsrådet består av en ordförande och högst åtta övriga ledamöter. En av ledamöterna ska vara vice ordförande.

Rådet är beslutsfört när ordföranden och minst ytterligare tre ledamöter är närvarande. Vid omröstning med lika röstetal har ordföranden utslagsröst. Eventuell skiljaktig mening ska framgå av rådets beslut. Förordning ([2025:266](https://selex.se/eli/sfs/2025/266)).

</section>
<section id="19c" class="paragraf">

### 19 c §

Förenklingsrådet ansvarar för sina beslut inför regeringen. Rådet ansvarar för sin verksamhet inför myndighetens ledning.

Myndighetens ledning ansvarar inför regeringen för att Förenklingsrådet tilldelas resurser för sin verksamhet samt för att verksamheten bedrivs författningsenligt och effektivt och redovisas på ett tillförlitligt sätt. Förordning ([2024:201](https://selex.se/eli/sfs/2024/201)).

</section>

</section>
<section id="anställningar-och-uppdrag">

## Anställningar och uppdrag

<section id="20" class="paragraf">

### 20 §

Generaldirektören är myndighetschef.

</section>
<section id="20a" class="paragraf">

### 20 a §

Vid Tillväxtverket finns en överdirektör. Förordning ([2020:1004](https://selex.se/eli/sfs/2020/1004)).

</section>
<section id="20b" class="paragraf">

### 20 b §

Ordförande, vice ordförande, övriga ledamöter och ersättare i Regelrådet och i Förenklingsrådet utses av regeringen för en bestämd tid. Förordning ([2024:201](https://selex.se/eli/sfs/2024/201)).

</section>

</section>
<section id="personalansvarsnämnd">

## Personalansvarsnämnd

<section id="21" class="paragraf">

### 21 §

Vid Tillväxtverket ska det finnas en personalansvarsnämnd.

</section>

</section>
<section id="tillämpligheten-av-vissa-föror">

## Tillämpligheten av vissa förordningar

<section id="22" class="paragraf">

### 22 §

Tillväxtverket ska tillämpa personalföreträdarförordningen ([1987:1101](https://selex.se/eli/sfs/1987/1101)) och internrevisionsförordningen ([2006:1228](https://selex.se/eli/sfs/2006/1228)).


</section>

</section>
<section id="övergångsbestämmelser" selex:status="upphavd" selex:upphavd="true">

## Övergångsbestämmelser

[2009:145](https://selex.se/eli/sfs/2009/145)

1. Denna förordning träder i kraft den 1 april 2009, då förordningen ([2007:1155](https://selex.se/eli/sfs/2007/1155)) med instruktion för Verket för näringslivsutveckling ska upphöra att gälla.

2. Den upphävda förordningen gäller fortfarande för sådana ärenden inom ramen för förvaltningen av EG:s strukturfonder som avser programperioden 2000–2006.

[2014:1540](https://selex.se/eli/sfs/2014/1540)

1. Denna förordning träder i kraft den 15 januari 2015.

2. Äldre föreskrifter gäller för ärenden som avser programperioden 2007–2013.

[2022:1380](https://selex.se/eli/sfs/2022/1380)

1. Denna förordning träder i kraft den 20 september 2022.

2. Äldre föreskrifter gäller fortfarande för programperioden 2014-2020.

</section>

</article>