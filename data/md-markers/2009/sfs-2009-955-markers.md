---
beteckning: "2009:955"
rubrik: Förordning om statsbidrag till vissa juridiska personer som tillhandahåller meningsfull sysselsättning till personer med psykisk funktionsnedsättning
departement: Socialdepartementet
utfardad_datum: 2009-10-08
ikraft_datum: 2009-11-01
publicerad_datum: 2026-01-02
pdf_url: https://rkrattsdb.gov.se/SFSdoc/09/090955.pdf
andringsforfattningar:
  - beteckning: "2011:950"
    rubrik: Förordning om ändring i förordningen om statsbidrag till vissa juridiska personer som tillhandahåller meningsfull sysselsättning till personer med psykisk funktionsnedsättning
    ikraft_datum: 2011-09-01
    anteckningar: "ändr. 1, 2, 8, 12, 13, 16 §§"
  - beteckning: "2018:1115"
    rubrik: Förordning om ändring i förordningen om statsbidrag till vissa juridiska personer som tillhandahåller meningsfull sysselsättning till personer med psykisk funktionsnedsättning
    ikraft_datum: 2018-08-01
    anteckningar: ny 2 a §
  - beteckning: "2019:49"
    rubrik: Förordning om ändring i förordningen om statsbidrag till vissa juridiska personer som tillhandahåller meningsfull sysselsättning till personer med psykisk funktionsnedsättning
    ikraft_datum: 2019-03-25
    anteckningar: "upph. 7 §; nuvarande 20 § betecknas 21 §; ändr. 9 §, rubr. närmast före 20 § sätts närmast före 21 §; ny 20 §, rubr. närmast före 20 §"
  - beteckning: "2019:1074"
    rubrik: Förordning om ändring i förordningen om statsbidrag till vissa juridiska personer som tillhandahåller meningsfull sysselsättning till personer med psykisk funktionsnedsättning
    ikraft_datum: 2020-01-01
    anteckningar: "ändr. 1, 4 §§"
  - beteckning: "2021:852"
    rubrik: Förordning om ändring i förordningen om statsbidrag till vissa juridiska personer som tillhandahåller meningsfull sysselsättning till personer med psykisk funktionsnedsättning
    ikraft_datum: 2021-10-19
    anteckningar: "ändr. 1, 16 §§"
  - beteckning: "2025:491"
    rubrik: Förordning om ändring i förordningen om statsbidrag till vissa juridiska personer som tillhandahåller meningsfull sysselsättning till personer med psykisk funktionsnedsättning
    ikraft_datum: 2025-07-01
    anteckningar: ändr. 1 §
  - beteckning: "2025:1006"
    rubrik: Förordning om ändring i förordningen om statsbidrag till vissa juridiska personer som tillhandahåller meningsfull sysselsättning till personer med psykisk funktionsnedsättning
    ikraft_datum: 2026-01-01
    anteckningar: "ändr. 2, 2 a, 3, 8, 11, 13, 14, 15, 17, 18, 19, 21 §§, rubr. närmast före 17 §; nya 2 b, 2 c, 3 a, 13 a, 15 a §§, rubr. närmast före 13 a §"
---
<article selex:utfardad_datum="2009-10-08" selex:ikraft_datum="2009-11-01">

# Förordning om statsbidrag till vissa juridiska personer som tillhandahåller meningsfull sysselsättning till personer med psykisk funktionsnedsättning

<section id="tillämpningsområde-och-syfte">

## Tillämpningsområde och syfte

<section id="1" class="paragraf">

### 1 §

I denna förordning finns föreskrifter om statsbidrag till juridiska personer som i sin verksamhet tillhandahåller sådan meningsfull sysselsättning som avses i [8 kap. 10 § andra stycket socialtjänstlagen](https://selex.se/eli/sfs/2001/453#kap8.10) ([2025:400](https://selex.se/eli/sfs/2025/400)) till personer som på grund av en psykisk funktionsnedsättning möter betydande svårigheter i sin livsföring och som inte står till arbetsmarknadens förfogande.

Målen med statsbidraget är att förstärka och komplettera kommunernas och regionernas insatser för att ge personer med en psykisk funktionsnedsättning

1. ett varierat utbud av meningsfull sysselsättning,

2. ökad valfrihet genom att urvalet av sysselsättningsplatser lokalt utökas och breddas,

3. en sysselsättning som är särskilt anpassad till den enskildes förutsättningar och som stärker hans eller hennes möjligheter att leva ett självständigt liv, och

4. bättre möjligheter att övergå eller återgå till studier, praktik eller arbete på den reguljära arbetsmarknaden. Förordning ([2025:491](https://selex.se/eli/sfs/2025/491)).

</section>

</section>
<section id="villkor-för-statsbidrag">

## Villkor för statsbidrag

<section id="2" class="paragraf">

### 2 §

Bidrag får lämnas till juridiska personer som i Sverige bedriver sådan verksamhet som avses i [1 §](#1) första stycket sedan minst två år före dagen för ansökan.

Verksamheten ska utgå från en värdegrund som understryker rätten till inflytande och delaktighet i samhällslivet för personer med psykisk funktionsnedsättning, vara särskilt anpassad för dessa personer och bedrivas nära de som deltar i sysselsättningen. Förordning ([2025:1006](https://selex.se/eli/sfs/2025/1006)).

</section>
<section id="2a" class="paragraf">

### 2 a §

Bidrag får även lämnas till juridiska personer som har bedrivit verksamhet en kortare period än vad som anges i [2 §](#2) första stycket under förutsättning att

1. den juridiska personen är medlem i en riksorganisation som organiserar juridiska personer som bedriver sådan verksamhet som avses i [1 §](#1) första stycket, och

2. riksorganisationens verksamhet har bedrivits under minst två år före dagen för ansökan. Förordning ([2025:1006](https://selex.se/eli/sfs/2025/1006)).

</section>
<section id="2b" class="paragraf">

### 2 b §

Bidrag får inte lämnas till en juridisk person om den eller någon av dess företrädare som agerar inom ramen för verksamheten

1. utövar våld, tvång eller hot mot en person eller på annat sätt kränker en persons grundläggande fri- och rättigheter,

2. diskriminerar personer eller grupper av personer eller på annat sätt bryter mot principen om alla människors lika värde,

3. försvarar, främjar eller uppmanar till sådana ageranden som anges i 1 eller 2, eller

4. motarbetar det demokratiska styrelseskicket.

Stöd får inte heller lämnas till en juridisk person om det framkommer att någon av dess samarbetsorganisationer, eller en företrädare för samarbetsorganisationen, agerar på ett sådant sätt som anges i första stycket. Förordning ([2025:1006](https://selex.se/eli/sfs/2025/1006)).

</section>
<section id="2c" class="paragraf">

### 2 c §

Om en juridisk person, dess företrädare, samarbetsorganisation eller samarbetsorganisationens företrädare har agerat på ett sådant sätt som anges i [2 b §](#2b), får stöd ändå lämnas till den juridiska personen om det finns särskilda skäl. Vid denna bedömning ska det särskilt beaktas om

1. den juridiska personen har tagit avstånd från agerandet,

2. den juridiska personen har vidtagit adekvata åtgärder för att säkerställa att agerandet inte upprepas,

3. det är fråga om ett enstaka agerande, och

4. agerandet ligger långt tillbaka i tiden.

Vid allvarliga överträdelser av en samarbetsorganisation, eller dess företrädare, ska det vid bedömningen även särskilt beaktas om samarbetet har avbrutits. Förordning ([2025:1006](https://selex.se/eli/sfs/2025/1006)).

</section>
<section id="3" class="paragraf">

### 3 §

Bidrag får inte lämnas till juridiska personer som

1. är i likvidation eller försatta i konkurs,

2. har skatte- eller avgiftsskulder eller andra skulder som har överlämnats till Kronofogdemyndigheten och som vid indrivning handläggs som allmänt mål, eller

3. har en skuld som inte betalats i rätt tid och som avser återkrav av bidrag som har lämnats av Socialstyrelsen. Förordning ([2025:1006](https://selex.se/eli/sfs/2025/1006)).

</section>
<section id="3a" class="paragraf">

### 3 a §

Bidrag får inte lämnas för kostnader som något statligt bidrag redan har lämnats för. Förordning ([2025:1006](https://selex.se/eli/sfs/2025/1006)).

</section>
<section id="4" class="paragraf">

### 4 §

Bidrag får inte lämnas till juridiska personer vars verksamhet står under kontroll av en kommun, en region eller en statlig myndighet. Förordning ([2019:1074](https://selex.se/eli/sfs/2019/1074)).

</section>

</section>
<section id="formen-för-statsbidraget">

## Formen för statsbidraget

<section id="5" class="paragraf">

### 5 §

Statsbidraget är ett verksamhetsbidrag och utgör en ersättning för de bidragsberättigades verksamhetskostnader i samband med att de anordnar meningsfull sysselsättning för personer med psykisk funktionsnedsättning.

</section>

</section>
<section id="ansökan">

## Ansökan

<section id="6" class="paragraf">

### 6 §

En ansökan om bidrag ska ha kommit in till Socialstyrelsen senast vid den tidpunkt som styrelsen beslutar.

</section>
<section id="7" class="paragraf" selex:status="upphavd" selex:upphavd="true">

### 7 §

Har upphävts genom förordning ([2019:49](https://selex.se/eli/sfs/2019/49)).

</section>
<section id="8" class="paragraf">

### 8 §

Den som ansöker om bidrag ska i ansökan redogöra för hur de mål som anges i [1 §](#1) andra stycket ska uppnås med hjälp av de sökta bidragsmedlen.

En sökande ska utöver vad som framgår av första stycket på begäran lämna Socialstyrelsen de handlingar och uppgifter som styrelsen behöver för att kunna pröva ansökan.

En ansökan om statsbidrag ska göras skriftligen av en behörig företrädare för den juridiska personen. Förordning ([2025:1006](https://selex.se/eli/sfs/2025/1006)).

</section>
<section id="9" class="paragraf">

### 9 §

Om den som ansöker om bidrag enligt denna förordning inte lämnar de handlingar eller uppgifter som följer av [8 §](#8), ska sökanden ges tillfälle att inom en viss tid komplettera ansökan. Om sökanden inte följer en uppmaning att komplettera ansökan, får Socialstyrelsen pröva ansökan i befintligt skick. Förordning ([2019:49](https://selex.se/eli/sfs/2019/49)).

Beslutande myndighet m.m.

</section>
<section id="10" class="paragraf">

### 10 §

Socialstyrelsen beslutar i ärenden om bidrag enligt denna förordning.

</section>
<section id="11" class="paragraf">

### 11 §

Bidrag lämnas för ett bidragsår i sänder om det finns medel. Ett bidragsår omfattar ett kalenderår.

Beslut om bidrag fattas vid endast ett tillfälle varje bidragsår. Förordning ([2025:1006](https://selex.se/eli/sfs/2025/1006)).

</section>
<section id="12" class="paragraf">

### 12 §

Bedömningen av en ansökan om bidrag ska göras med utgångspunkt i sökandens förmåga att uppfylla de mål som anges i [1 §](#1) andra stycket.

Om den som ansöker om bidrag har lämnat redovisning enligt [14 §](#14) för tidigare beviljade bidrag, ska bedömningen av bidragsansökan även göras med beaktande av vad som framgår av redovisningen. Förordning ([2011:950](https://selex.se/eli/sfs/2011/950)).

</section>
<section id="13" class="paragraf">

### 13 §

Ett beslut om bidrag får förenas med villkor. Villkoren ska framgå av beslutet. Förordning ([2025:1006](https://selex.se/eli/sfs/2025/1006)).

</section>

</section>
<section id="anmälningsskyldighet">

## Anmälningsskyldighet

<section id="13a" class="paragraf">

### 13 a §

Den som ansöker om eller har beviljats bidrag enligt denna förordning ska snarast möjligt anmäla sådana ändrade förhållanden som kan påverka rätten till eller storleken på bidraget till Socialstyrelsen. Förordning ([2025:1006](https://selex.se/eli/sfs/2025/1006)).

</section>

</section>
<section id="redovisning">

## Redovisning

<section id="14" class="paragraf">

### 14 §

En bidragsmottagare ska senast den 1 mars året efter det år det beviljade bidraget har betalats ut, lämna en redovisning till Socialstyrelsen. Redovisningen ska innehålla

1. en ekonomisk redovisning av det mottagna bidraget,

2. en redogörelse för vad bidraget har använts till, och

3. vilka resultat som har uppnåtts och hur resultaten förhåller sig till de mål som anges i [1 §](#1) andra stycket. Förordning ([2025:1006](https://selex.se/eli/sfs/2025/1006)).

</section>
<section id="15" class="paragraf">

### 15 §

Bidragsmottagaren ska även lämna de övriga uppgifter och handlingar som Socialstyrelsen begär. Förordning ([2025:1006](https://selex.se/eli/sfs/2025/1006)).

</section>
<section id="15a" class="paragraf">

### 15 a §

En revisor ska granska redovisningen enligt [14 §](#14). Revisorns rapport över granskningen ska bifogas redovisningen.

Om det bidrag som har tagits emot uppgår till minst fem prisbasbelopp enligt [2 kap. 6 och 7 §§ socialförsäkringsbalken](https://selex.se/eli/sfs/2010/110#kap2.6), ska granskningen göras av en auktoriserad eller godkänd revisor. Förordning ([2025:1006](https://selex.se/eli/sfs/2025/1006)).

</section>

</section>
<section id="uppföljning">

## Uppföljning

<section id="16" class="paragraf">

### 16 §

Socialstyrelsen ska senast den 31 maj varje år lämna en samlad ekonomisk redovisning till regeringen. Av redovisningen ska det framgå

1. vem som har fått bidrag,

2. hur stort bidrag som har utbetalats till varje bidragsmottagare,

3. vilka villkor som har gällt för vart och ett av bidragen,

4. antal platser som respektive bidragsmottagare tillhandahåller,

5. exempel på vilka typer av sysselsättning som tillhandahålls och på verksamheter som bedöms fungera särskilt väl, och

6. en sammanfattande redogörelse för statsbidragets användning i förhållande till de mål som anges i [1 §](#1) andra stycket.

Socialstyrelsen ska vart tredje år vid samma tid även lämna regeringen en bedömning av statsbidragets effekter i förhållande till de mål som anges i [1 §](#1) andra stycket. Förordning ([2021:852](https://selex.se/eli/sfs/2021/852)).

</section>

</section>
<section id="hinder-mot-utbetalning">

## Hinder mot utbetalning

<section id="17" class="paragraf">

### 17 §

Socialstyrelsen får besluta att ett beviljat bidrag helt eller delvis inte ska betalas ut om bidragsmottagaren inte längre uppfyller villkoren för det eller om det finns grund för återbetalning enligt [18 §](#18). Beslutet gäller omedelbart. Förordning ([2025:1006](https://selex.se/eli/sfs/2025/1006)).

</section>

</section>
<section id="återbetalning-och-återkrav">

## Återbetalning och återkrav

<section id="18" class="paragraf">

### 18 §

En bidragsmottagare är skyldig att betala tillbaka bidraget om

1. mottagaren genom att lämna oriktiga uppgifter eller på något annat sätt har orsakat att bidraget har lämnats felaktigt eller med för högt belopp,

2. bidraget av något annat skäl än vad som anges i 1 har lämnats felaktigt eller med för högt belopp och mottagaren borde ha insett detta,

3. bidraget inte har utnyttjats eller använts för den verksamhet som det har beviljats för,

4. mottagaren inte har lämnat en sådan redovisning som avses i [14 §](#14) eller sådana uppgifter och handlingar som avses i [15 §](#15),

5. villkor i beslutet om bidrag inte har följts, eller

6. mottagaren inte uppfyller villkoren i [2 b §](#2b) och det inte finns sådana särskilda skäl enligt [2 c §](#2c) som innebär att bidrag ändå får lämnas. Förordning ([2025:1006](https://selex.se/eli/sfs/2025/1006)).

</section>
<section id="19" class="paragraf">

### 19 §

Socialstyrelsen ska besluta att helt eller delvis kräva tillbaka bidraget, om bidragsmottagaren är återbetalningsskyldig enligt [18 §](#18).

Om det finns särskilda skäl för det, får Socialstyrelsen besluta att helt eller delvis avstå från ett krav på återbetalning. Förordning ([2025:1006](https://selex.se/eli/sfs/2025/1006)).

</section>

</section>
<section id="bemyndigande">

## Bemyndigande

<section id="20" class="paragraf">

### 20 §

Socialstyrelsen får meddela föreskrifter om verkställigheten av denna förordning. Förordning ([2019:49](https://selex.se/eli/sfs/2019/49)).

</section>

</section>
<section id="överklagande">

## Överklagande

<section id="21" class="paragraf">

### 21 §

I [40 §](#40) förvaltningslagen ([2017:900](https://selex.se/eli/sfs/2017/900)) finns bestämmelser om överklagande till allmän förvaltningsdomstol. Andra beslut än beslut om hinder mot utbetalning enligt [17 §](#17) och beslut om återkrav enligt [19 §](#19) får dock inte överklagas. Förordning ([2025:1006](https://selex.se/eli/sfs/2025/1006)).


</section>

</section>
<section id="övergångsbestämmelser">

## Övergångsbestämmelser

[2009:955](https://selex.se/eli/sfs/2009/955)

1. Denna förordning träder i kraft den 1 november 2009.

2. En juridisk person som har beviljats bidrag för bidragsåret 2009 ska, i stället för vad som anges i [14 §](#14), lämna sin redovisning av detta bidrag till Socialstyrelsen senast den 1 mars 2011.

3. Socialstyrelsens redovisning av bidrag som har beviljats för bidragsåret 2009 ska, i stället för vad som anges i [16 §](#16) första stycket, lämnas till regeringen senast den 31 maj 2011.

4. Vid utbetalning av ett bidrag som har beviljats för bidragsåret 2009 ska, i stället för vad som anges i [17 §](#17), hela bidraget utbetalas vid ett och samma tillfälle.

[2011:950](https://selex.se/eli/sfs/2011/950)

Denna förordning träder i kraft den 1 september 2011. Äldre föreskrifter gäller fortfarande för bidrag som har beviljats före ikraftträdandet.

[2021:852](https://selex.se/eli/sfs/2021/852)

1. Denna förordning träder i kraft den 19 oktober 2021.

2. Den första bedömningen av statsbidragets effekter enligt [16 §](#16) andra stycket i den nya lydelsen ska lämnas till regeringen senast den 31 maj 2024.

[2025:1006](https://selex.se/eli/sfs/2025/1006)

1. Denna förordning träder i kraft den 1 januari 2026.

2. Äldre bestämmelser gäller fortfarande för statsbidrag som har beviljats före ikraftträdandet.

</section>

</article>