---
beteckning: "2009:1299"
rubrik: Förordning om nationella minoriteter och minoritetsspråk
departement: Kulturdepartementet
utfardad_datum: 2009-11-26
ikraft_datum: 2010-01-01
publicerad_datum: 2025-12-08
pdf_url: https://rkrattsdb.gov.se/SFSdoc/09/091299.pdf
andringsforfattningar:
  - beteckning: "2010:196"
    rubrik: Förordning om ändring i förordningen om nationella minoriteter och minoritetsspråk
    ikraft_datum: 2010-05-01
    anteckningar: "ändr. 2, 4, 6, 7, 9, 10 §§; ny bil."
  - beteckning: "2010:1991"
    rubrik: Förordning om ändring i förordningen om nationella minoriteter och minoritetsspråk
    ikraft_datum: 2011-02-01
    anteckningar: "ändr. 4, 6 §§, bil."
  - beteckning: "2011:1530"
    rubrik: Förordning om ändring i förordningen om nationella minoriteter och minoritetsspråk
    ikraft_datum: 2012-01-01
    anteckningar: "ändr. 6, 9, 11, 13 §§, bil.; ny 10 a §"
  - beteckning: "2012:997"
    rubrik: Förordning om ändring i förordningen om nationella minoriteter och minoritetsspråk
    ikraft_datum: 2013-02-01
    anteckningar: ändr. bil.
  - beteckning: "2013:1086"
    rubrik: Förordning om ändring i förordningen om nationella minoriteter och minoritetsspråk
    ikraft_datum: 2014-02-01
    anteckningar: ändr. bil.
  - beteckning: "2014:1543"
    rubrik: Förordning om ändring i förordningen om nationella minoriteter och minoritetsspråk
    ikraft_datum: 2015-02-01
    anteckningar: "ändr. 6, 10 a §§, bil."
  - beteckning: "2017:1292"
    rubrik: Förordning om ändring i förordningen om nationella minoriteter och nationella minoritetsspråk
    ikraft_datum: 2018-02-01
    anteckningar: "ändr. 6, 11 §§, bil."
  - beteckning: "2018:1967"
    rubrik: Förordning om ändring i förordningen om nationella minoriteter och minoritetsspråk
    ikraft_datum: 2019-01-01
    anteckningar: "ändr. 4, 9 §§, rubr. närmast före 4 §"
  - beteckning: "2018:2068"
    rubrik: Förordning om ändring i förordningen om nationella minoriteter och minoritetsspråk
    ikraft_datum: 2019-02-01
    anteckningar: "ändr. 11 §, bil."
  - beteckning: "2019:657"
    rubrik: Förordning om ändring i förordningen om nationella minoriteter och minoritetsspråk
    ikraft_datum: 2020-01-01
    anteckningar: ändr. bil.
  - beteckning: "2019:1077"
    rubrik: Förordning om ändring i förordningen om nationella minoriteter och minoritetsspråk
    ikraft_datum: 2020-01-01
    anteckningar: "ändr. 1, 6, 8, 10, 10 a, 11, 12 §§, rubr. närmast före 5 §"
  - beteckning: "2023:665"
    rubrik: Förordning om ändring i förordningen om nationella minoriteter och minoritetsspråk
    ikraft_datum: 2024-01-01
    anteckningar: ändr. bil.
  - beteckning: "2024:1273"
    rubrik: Förordning om ändring i förordningen om nationella minoriteter och minoritetsspråk
    ikraft_datum: 2025-01-01
    anteckningar: "ändr. 9, 10 §§, bil."
  - beteckning: "2025:1449"
    rubrik: Förordning om ändring i förordningen om nationella minoriteter och minoritetsspråk
    ikraft_datum: 2026-01-01
    anteckningar: "ändr. 2, 11, 13, 14 §§"
---
<article selex:utfardad_datum="2009-11-26" selex:ikraft_datum="2010-01-01">

# Förordning om nationella minoriteter och minoritetsspråk

<section id="innehåll">

## Innehåll

<section id="1" class="paragraf">

### 1 §

Denna förordning innehåller bestämmelser till lagen ([2009:724](https://selex.se/eli/sfs/2009/724)) om nationella minoriteter och minoritetsspråk samt om statsbidrag till kommuner och regioner för merkostnader och åtgärder med anledning av lagen. Förordning ([2019:1077](https://selex.se/eli/sfs/2019/1077)).

</section>

</section>
<section id="uppföljningsansvar">

## Uppföljningsansvar

<section id="2" class="paragraf" selex:status="upphord" selex:upphor_datum="2026-01-01">

### 2 §

Länsstyrelsen i Stockholms län ansvarar för uppföljningen av förvaltningsmyndigheters tillämpning av lagen ([2009:724](https://selex.se/eli/sfs/2009/724)) om nationella minoriteter och minoritetsspråk.

Första stycket gäller inte sådan uppföljning som omfattas av [3 §](#3). Förordning ([2010:196](https://selex.se/eli/sfs/2010/196)).

</section>
<section id="2" class="paragraf" selex:status="ikraft" selex:ikraft_datum="2026-01-01">

### 2 §

Myndigheten för ungdoms- och civilsamhällesfrågor ansvarar för uppföljningen av förvaltningsmyndigheters tillämpning av lagen ([2009:724](https://selex.se/eli/sfs/2009/724)) om nationella minoriteter och minoritetsspråk.

Första stycket gäller inte sådan uppföljning som omfattas av [3 §](#3). Förordning ([2025:1449](https://selex.se/eli/sfs/2025/1449)).

</section>
<section id="3" class="paragraf">

### 3 §

Sametinget ansvarar för uppföljningen av förvaltningsmyndigheters tillämpning av lagen ([2009:724](https://selex.se/eli/sfs/2009/724)) om nationella minoriteter och minoritetsspråk när det gäller samer och samiska.

</section>

</section>
<section id="frivillig-anslutning-till-och">

## Frivillig anslutning till och utträde ur förvaltningsområde

<section id="4" class="paragraf">

### 4 §

Ansökningar enligt [7 §](#7) lagen ([2009:724](https://selex.se/eli/sfs/2009/724)) om nationella minoriteter och minoritetsspråk prövas av regeringen årligen. En sådan ansökan ska ha kommit in till Regeringskansliet senast den 1 mars.

Vid prövningen av om en kommun efter ansökan ska få ingå i ett förvaltningsområde, ska hänsyn tas till om det finns ett uttalat intresse från berörda minoriteter för att kommunen ska ingå i förvaltningsområdet. Det är kommunen som ska visa att ett sådant intresse finns hos den berörda minoriteten i kommunen. Förordning ([2018:1967](https://selex.se/eli/sfs/2018/1967)).

</section>

</section>
<section id="statsbidrag-till-kommuner-och">

## Statsbidrag till kommuner och regioner

<section id="5" class="paragraf">

### 5 §

Statsbidrag enligt denna förordning lämnas, i mån av tillgång på medel, till de kommuner som ingår i förvaltningsområdena för finska, meänkieli och samiska enligt [6 §](#6) lagen ([2009:724](https://selex.se/eli/sfs/2009/724)) om nationella minoriteter och minoritetsspråk.

</section>
<section id="6" class="paragraf">

### 6 §

Statsbidrag enligt denna förordning lämnas, i mån av tillgång på medel, till regionerna i Dalarnas län, Gävleborgs län, Jämtlands län, Jönköpings län, Norrbottens län, Skåne län, Stockholms län, Södermanlands län, Uppsala län, Västerbottens län, Västernorrlands län, Västmanlands län, Västra Götalands län, Örebro län och Östergötlands län. Förordning ([2019:1077](https://selex.se/eli/sfs/2019/1077)).

</section>
<section id="7" class="paragraf">

### 7 §

Statsbidrag enligt denna förordning lämnas, i mån av tillgång på medel, också till den kommun som regeringen med stöd av [7 §](#7) lagen ([2009:724](https://selex.se/eli/sfs/2009/724)) om nationella minoriteter och minoritetsspråk beslutat ska få ingå i ett förvaltningsområde.

Vilka kommuner som ingår i ett sådant förvaltningsområde framgår av bilagan till denna förordning. Förordning ([2010:196](https://selex.se/eli/sfs/2010/196)).

</section>
<section id="8" class="paragraf">

### 8 §

Statsbidrag till kommunerna och regionerna lämnas årligen. Statsbidraget är avsett att användas till de merkostnader som uppkommer i kommunen och regionen med anledning av de rättigheter som enskilda har enligt lagen ([2009:724](https://selex.se/eli/sfs/2009/724)) om nationella minoriteter och minoritetsspråk, och till åtgärder för att stödja användningen av finska, meänkieli och samiska.

Varje kommun ska tillsammans med de nationella minoriteterna kartlägga de behov som finns i kommunen av åtgärder till stöd för användningen av finska, meänkieli respektive samiska. Förordning ([2019:1077](https://selex.se/eli/sfs/2019/1077)).

</section>
<section id="9" class="paragraf">

### 9 §

Statsbidrag till en kommun beräknas med utgångspunkt i dels ett grundbelopp om 565 000 kronor, dels antalet invånare i kommunen den 31 mars året innan bidraget betalas ut.

</section>

</section>
<section id="en-kommun-med">

## En kommun med

- mindre än 50 000 invånare får 1 grundbelopp,

- upp till 80 000 invånare får 1,5 grundbelopp,

- upp till 100 000 invånare får 2 grundbelopp,

- upp till 400 000 invånare får 3 grundbelopp, och

- 400 000 invånare eller mer får 4 grundbelopp.

En kommun som ingår i två eller tre förvaltningsområden får utöver grundbeloppen ett särskilt bidrag om 450 000 kronor. Förordning ([2024:1273](https://selex.se/eli/sfs/2024/1273)).

<section id="10" class="paragraf">

### 10 §

Statsbidraget till en region är 215 000 kronor. Förordning ([2024:1273](https://selex.se/eli/sfs/2024/1273)).

</section>
<section id="10a" class="paragraf">

### 10 a §

Statsbidraget enligt 9 eller [10 §](#10) får sättas ned om kommunen eller regionen inte har förbrukat hela bidragsbeloppet för närmast föregående bidragsår.

Nedsättning enligt första stycket ska göras med ett belopp som motsvarar högst det belopp som inte har förbrukats. Bidraget får dock inte sättas ned om kommunen eller regionen visar att medlen, helt eller delvis, ska användas för sådana särskilda merkostnader eller åtgärder för att stödja användningen av finska, meänkieli och samiska som inte kommer att täckas av närmast följande års statsbidrag. Förordning ([2019:1077](https://selex.se/eli/sfs/2019/1077)).

</section>
<section id="11" class="paragraf" selex:status="upphord" selex:upphor_datum="2026-01-01">

### 11 §

Sametinget ska pröva frågor om statsbidrag till de kommuner som ingår i förvaltningsområdet för samiska och till regionerna i Dalarnas län, Jämtlands län, Norrbottens län, Stockholms län, Västerbottens län och Västernorrlands län. Länsstyrelsen i Stockholms län ska pröva frågor om statsbidrag till övriga kommuner och regioner. Bidragen ska betalas ut senast den 1 april varje bidragsår. Förordning ([2019:1077](https://selex.se/eli/sfs/2019/1077)).

</section>
<section id="11" class="paragraf" selex:status="ikraft" selex:ikraft_datum="2026-01-01">

### 11 §

Sametinget ska pröva frågor om statsbidrag till de kommuner som ingår i förvaltningsområdet för samiska och till regionerna i Dalarnas län, Jämtlands län, Norrbottens län, Stockholms län, Västerbottens län och Västernorrlands län. Myndigheten för ungdoms- och civilsamhällesfrågor ska pröva frågor om statsbidrag till övriga kommuner och regioner. Bidragen ska betalas ut senast den 1 april varje bidragsår. Förordning ([2025:1449](https://selex.se/eli/sfs/2025/1449)).

</section>
<section id="12" class="paragraf">

### 12 §

En kommun eller en region som tagit emot bidrag enligt denna förordning är skyldig att lämna en ekonomisk redovisning av de utbetalda medlen och en redovisning av vad medlen har använts till. Kommunerna ska också redovisa hur kartläggningen enligt [8 §](#8) andra stycket har genomförts. Redovisningen ska lämnas till den myndighet som har betalat ut bidraget. Förordning ([2019:1077](https://selex.se/eli/sfs/2019/1077)).

</section>

</section>
<section id="bemyndigande">

## Bemyndigande

<section id="13" class="paragraf" selex:status="upphord" selex:upphor_datum="2026-01-01">

### 13 §

Länsstyrelsen i Stockholms län får meddela ytterligare föreskrifter om redovisning enligt [12 §](#12) och föreskrifter om verkställighet av [10 a §](#10a). Förordning ([2011:1530](https://selex.se/eli/sfs/2011/1530)).

</section>
<section id="13" class="paragraf" selex:status="ikraft" selex:ikraft_datum="2026-01-01">

### 13 §

Myndigheten för ungdoms- och civilsamhällesfrågor får meddela ytterligare föreskrifter om redovisning enligt [12 §](#12) och föreskrifter om verkställighet av [10 a §](#10a). Förordning ([2025:1449](https://selex.se/eli/sfs/2025/1449)).

</section>

</section>
<section id="överklagande">

## Överklagande

<section id="14" class="paragraf" selex:status="upphord" selex:upphor_datum="2026-01-01">

### 14 §

Beslut av Länsstyrelsen i Stockholms län enligt denna förordning får inte överklagas. Inte heller beslut av Sametinget enligt denna förordning får överklagas.

</section>
<section id="14" class="paragraf" selex:status="ikraft" selex:ikraft_datum="2026-01-01">

### 14 §

Beslut av Myndigheten för ungdoms- och civilsamhällesfrågor enligt denna förordning får inte överklagas. Inte heller beslut av Sametinget enligt denna förordning får överklagas. Förordning ([2025:1449](https://selex.se/eli/sfs/2025/1449)).


</section>

</section>
<section id="övergångsbestämmelser">

## Övergångsbestämmelser

[2010:196](https://selex.se/eli/sfs/2010/196)

1. Denna förordning träder i kraft den 1 maj 2010.

2. Statsbidrag för bidragsåret 2010 till landstinget i Västra Götalands län och de kommuner som anges i bilagan till förordningen ska betalas ut senast den 1 juli 2010.

[2010:1991](https://selex.se/eli/sfs/2010/1991)

1. Denna förordning träder i kraft den 1 februari 2011.

2. Statsbidrag till följd av denna förordning för bidragsåret 2011 till landstinget i Gävleborgs län, Göteborgs kommun, Hofors kommun, Kalix kommun, Skinnskattebergs kommun, Sundbybergs kommun och Umeå kommun, ska betalas ut senast den 1 april 2011.

[2011:1530](https://selex.se/eli/sfs/2011/1530)

1. Denna förordning träder i kraft den 1 januari 2012.

2. De nya bestämmelserna i [10 a §](#10a) tillämpas första gången i fråga om statsbidrag som betalas ut för bidragsåret 2013.

[2014:1543](https://selex.se/eli/sfs/2014/1543)

1. Denna förordning träder i kraft den 1 februari 2015.

2. Bestämmelsen i [10 a §](#10a) tillämpas för landsting första gången i fråga om statsbidrag som betalas ut för bidragsåret 2016.

[2025:1449](https://selex.se/eli/sfs/2025/1449)

1. Denna förordning träder i kraft den 1 januari 2026.

2. Myndigheten för ungdoms- och civilsamhällesfrågor ska efter ikraftträdandet handlägga ärenden om statsbidrag enligt denna förordning som har inletts hos Länsstyrelsen i Stockholms län. Länsstyrelsen i Stockholms län ska överlämna handlingarna till Myndigheten för ungdoms- och civilsamhällesfrågor.

3. Bidrag som har beviljats av Länsstyrelsen i Stockholms län ska efter ikraftträdandet redovisas till Myndigheten för ungdoms- och civilsamhällesfrågor.


</section>
<section id="bilaga">

## Bilaga

Förteckning över kommuner som med stöd av [7 §](#7) lagen ([2009:724](https://selex.se/eli/sfs/2009/724)) om nationella minoriteter och minoritetsspråk ingår i ett förvaltningsområde

Kommun	                Förvaltningsområde

Borlänge kommun	        Finska

Borås kommun	        Finska

Degerfors kommun	Finska

Dorotea kommun	        Samiska

Enköpings kommun	Finska

Fagersta kommun	        Finska

Finspångs kommun	Finska

Gislaveds kommun	Finska

Gävle kommun	        Finska

Göteborgs kommun	Finska

Hofors kommun	        Finska

Hällefors kommun	Finska

Järfälla kommun	        Finska

Kalix kommun	        Finska och meänkieli

Karlskoga kommun	Finska

Kramfors kommun	        Finska

Krokoms kommun	        Samiska

Laxå kommun	        Finska

Lindesbergs kommun	Finska

Ludvika kommun	        Finska

Luleå kommun	        Finska, samiska och meänkieli

Malmö kommun	        Finska

Mariestads kommun	Finska

Motala kommun	        Finska

Norrköpings kommun	Finska

Norrtälje kommun	Finska

Nykvarns kommun	        Finska

Oxelösunds kommun	Finska

Piteå kommun	        Samiska

Sandvikens kommun	Finska

Skellefteå kommun	Finska och samiska

Skinnskattebergs kommun	Finska

Skövde kommun	        Finska

Smedjebackens kommun	Finska

Stockholms kommun	Samiska och meänkieli

Sundbybergs kommun	Finska

Sundsvalls kommun	Finska och samiska

Surahammars kommun	Finska

Söderhamns kommun	Finska

Trelleborgs kommun	Finska

Trollhättans kommun	Finska

Trosa kommun	        Finska

Uddevalla kommun	Finska

Umeå kommun	        Finska och meänkieli

Vindelns kommun	        Samiska

Västerås kommun	        Finska

Åsele kommun	        Samiska

Örebro kommun	        Finska

Örnsköldsviks kommun	Finska och samiska Förordning ([2024:1273](https://selex.se/eli/sfs/2024/1273)).

</section>

</article>