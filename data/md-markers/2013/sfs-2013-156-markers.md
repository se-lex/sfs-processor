---
beteckning: "2013:156"
rubrik: Lag om samhällsorientering för vissa nyanlända invandrare
departement: Arbetsmarknadsdepartementet
utfardad_datum: 2013-03-27
ikraft_datum: 2013-05-01
publicerad_datum: 2026-01-02
forarbeten: - "PROP 2012/13:63"
  - "BET 2012/13:AU7"
  - "RSKR 2012/13:177"
pdf_url: https://rkrattsdb.gov.se/SFSdoc/13/130156.pdf
andringsforfattningar:
  - beteckning: "2014:199"
    rubrik: Lag om ändring i lagen om samhällsorientering för vissa nyanlända invandrare
    ikraft_datum: 2014-05-01
    anteckningar: ändr. 2 §
  - beteckning: "2014:793"
    rubrik: Lag om ändring i lagen om samhällsorientering för vissa nyanlända
    ikraft_datum: 2014-07-01
    anteckningar: ändr. 2 §
  - beteckning: "2014:954"
    rubrik: Lag om ändring i lagen om samhällsorientering för vissa nyanlända invandrare
    ikraft_datum: 2014-08-01
    anteckningar: ändr. 2 §
  - beteckning: "2017:596"
    rubrik: Lag om ändring i lagen om samhällsorientering för vissa nyanlända invandrare
    ikraft_datum: 2018-01-01
    anteckningar: "ändr. 1, 2 §§; nya 1 a, 2 a §§"
  - beteckning: "2018:70"
    rubrik: Lag om ändring i lagen om samhällsorientering för vissa nyanlända invandrare
    ikraft_datum: 2018-03-01
    anteckningar: ändr. 2 §
  - beteckning: "2022:893"
    rubrik: Lag om ändring i lagen om samhällsorientering för vissa nyanlända invandrare
    ikraft_datum: 2023-01-01
    anteckningar: "ändr. 1 a, 2 §§"
  - beteckning: "2024:1224"
    rubrik: Lag om ändring i lagen om samhällsorientering för vissa nyanlända invandrare
    ikraft_datum: 2025-01-01
    anteckningar: ändr. 2 §
  - beteckning: "2025:226"
    rubrik: Lag om ändring i lagen om samhällsorientering för vissa nyanlända invandrare
    ikraft_datum: 2025-04-01
    anteckningar: ändr. 2 §
  - beteckning: "2022:894"
    rubrik: Lag om ändring i lagen om samhällsorientering för vissa nyanlända invandrare
    ikraft_datum: 2026-01-01
    anteckningar: "ändr. 1 a, 2 §§"
  - beteckning: "2024:1225"
    rubrik: Lag om ändring i lagen om ändring i lagen om samhällsorientering för vissa nyanlända invandrare
    anteckningar: "ändr. 2 § i 2022:894"
  - beteckning: "2025:227"
    rubrik: Lag om ändring i lagen om ändring i lagen om ändring i lagen om samhällsorientering för vissa nyanlända invandrare
    anteckningar: "ändr. 2 § i 2024:1225"
  - beteckning: "2025:228"
    rubrik: Lag om ändring i lagen om ändring i lagen om samhällsorientering för vissa nyanlända invandrare
    anteckningar: "ny p 3 ikrafttr.- och övergångsbest till 2022:894"
---
<article selex:utfardad_datum="2013-03-27" selex:ikraft_datum="2013-05-01">

# Lag om samhällsorientering för vissa nyanlända invandrare

<section id="1" class="paragraf">

### 1 §

Denna lag innehåller bestämmelser om kommuners ansvar att erbjuda samhällsorientering för vissa nyanlända invandrare. Lag ([2017:596](https://selex.se/eli/sfs/2017/596)).

</section>
<section id="1a" class="paragraf">

### 1 a §

Lagen gäller för nyanlända invandrare som har fyllt 18 år men inte har uppnått riktåldern för pension enligt [2 kap. 10 a-10 d §§ socialförsäkringsbalken](https://selex.se/eli/sfs/2010/110#kap2.10a), är folkbokförda i en kommun och har beviljats uppehållstillstånd enligt

1. [5 kap. 1, 2, 4 eller 6 § utlänningslagen](https://selex.se/eli/sfs/2005/716#kap5.1) ([2005:716](https://selex.se/eli/sfs/2005/716)),

2. [12 kap. 18 § utlänningslagen](https://selex.se/eli/sfs/2005/716#kap12.18), eller

3. 21 eller [22 kap. utlänningslagen](https://selex.se/eli/sfs/2005/716). Lag ([2022:894](https://selex.se/eli/sfs/2022/894)).

</section>
<section id="2" class="paragraf">

### 2 §

Lagen gäller även för nyanlända invandrare som har fyllt 18 år men inte har uppnått riktåldern för pension enligt [2 kap. 10 a-10 d §§ socialförsäkringsbalken](https://selex.se/eli/sfs/2010/110#kap2.10a), är folkbokförda i en kommun och har beviljats

1. uppehållstillstånd på grund av anknytning enligt [5 kap. 3 § första stycket utlänningslagen](https://selex.se/eli/sfs/2005/716#kap5.3) ([2005:716](https://selex.se/eli/sfs/2005/716)),

2. uppehållstillstånd på grund av anknytning enligt [5 kap. 3 a § första stycket 1-4, andra eller tredje stycket utlänningslagen](https://selex.se/eli/sfs/2005/716#kap5.3a),

3. uppehållskort efter ansökan enligt 3 a kap. [10 §](#kap3a.10) utlänningslagen,

4. uppehållstillstånd som familjemedlem eller anhörig enligt föreskrifter som har meddelats med stöd av [5 kap. 23 § tredje, fjärde eller, när det gäller familjemedlem till en utlänning som har beviljats uppehållstillstånd för arbete, femte stycket utlänningslagen](https://selex.se/eli/sfs/2005/716#kap5.23),

5. uppehållstillstånd som familjemedlem enligt 6 a kap. [9 §](#kap6a.9) utlänningslagen,

6. uppehållstillstånd som familjemedlem enligt 6 b kap. [14 §](#kap6b.14) utlänningslagen, eller

7. uppehållstillstånd på grund av anknytning till en person som har beviljats uppehållstillstånd med stöd av någon av bestämmelserna i [1 a §](#1a). Lag ([2025:227](https://selex.se/eli/sfs/2025/227)).

</section>
<section id="2a" class="paragraf">

### 2 a §

Lagen gäller inte för nyanlända invandrare som går i gymnasieskola eller är medborgare i ett land som är anslutet till Europeiska ekonomiska samarbetsområdet eller i Schweiz. Lag ([2017:596](https://selex.se/eli/sfs/2017/596)).

</section>
<section id="3" class="paragraf">

### 3 §

Varje kommun ska erbjuda samhällsorientering till de nyanlända invandrare som är folkbokförda i kommunen och som omfattas av denna lag.

</section>
<section id="4" class="paragraf">

### 4 §

Samhällsorienteringen ska påbörjas så snart som möjligt efter det att den nyanlände har folkbokförts i kommunen. Kommunens skyldighet att erbjuda samhällsorientering upphör tre år efter det att den nyanlände första gången folkbokfördes i en kommun.

</section>
<section id="5" class="paragraf">

### 5 §

Kommunen ska aktivt verka för att nå de nyanlända i kommunen som har rätt till samhällsorientering och motivera dem att delta i samhällsorienteringen.

</section>
<section id="6" class="paragraf">

### 6 §

Regeringen eller den myndighet som regeringen bestämmer får meddela föreskrifter om samhällsorienteringens innehåll och omfattning.


</section>
<section id="övergångsbestämmelser" selex:status="upphavd" selex:upphavd="true">

## Övergångsbestämmelser

[2013:156](https://selex.se/eli/sfs/2013/156)

Denna lag träder i kraft den 1 maj 2013 och tillämpas på nyanlända invandrare som folkbokförs första gången i en kommun efter utgången av april 2013.

[2014:954](https://selex.se/eli/sfs/2014/954)

Denna lag träder i kraft den 1 augusti 2014 och tillämpas på nyanlända som folkbokförs för första gången i en kommun efter utgången av juli 2014.

[2017:596](https://selex.se/eli/sfs/2017/596)

1. Denna lag träder i kraft den 1 januari 2018.

2. Äldre föreskrifter gäller fortfarande för en nyanländ invandrare som har en etableringsplan enligt den upphävda lagen ([2010:197](https://selex.se/eli/sfs/2010/197)) om etableringsinsatser för vissa nyanlända invandrare, så länge den planen gäller.

[2022:893](https://selex.se/eli/sfs/2022/893)

1. Denna lag träder i kraft den 1 januari 2023.

2. Äldre föreskrifter gäller fortfarande för den som har fyllt 65 år före ikraftträdandet.

[2022:894](https://selex.se/eli/sfs/2022/894)

1. Denna lag träder i kraft den 1 januari 2026.

2. Äldre föreskrifter gäller fortfarande för den som har fyllt 66 år före ikraftträdandet.

3. För en utlänning som har beviljats uppehållstillstånd enligt [5 kap. 15 a § första stycket 2 utlänningslagen](https://selex.se/eli/sfs/2005/716#kap5.15a) ([2005:716](https://selex.se/eli/sfs/2005/716)) gäller [2 §](#2) 4 i den äldre lydelsen. Lag ([2025:228](https://selex.se/eli/sfs/2025/228)).

[2025:226](https://selex.se/eli/sfs/2025/226)

1. Denna lag träder i kraft den 1 april 2025.

2. För en utlänning som har beviljats uppehållstillstånd enligt [5 kap. 15 a § första stycket 2 utlänningslagen](https://selex.se/eli/sfs/2005/716#kap5.15a) ([2005:716](https://selex.se/eli/sfs/2005/716)) gäller [2 §](#2) 4 i den äldre lydelsen.

</section>

</article>