---
beteckning: "2013:71"
rubrik: Förordning med instruktion för Statens centrum för arkitektur och design
departement: Kulturdepartementet
utfardad_datum: 2013-02-28
ikraft_datum: 2013-05-01
publicerad_datum: 2025-12-16
pdf_url: https://rkrattsdb.gov.se/SFSdoc/13/130071.pdf
andringsforfattningar:
  - beteckning: "2014:184"
    rubrik: Förordning om ändring i förordningen med instruktion för Statens centrum för arkitektur och design
    ikraft_datum: 2014-05-15
    anteckningar: "ändr. 2 §; nya 4 a, 4 b §§"
  - beteckning: "2015:1006"
    rubrik: Förordning om ändring i förordningen med instruktion för Statens centrum för arkitektur och design
    ikraft_datum: 2016-02-01
    anteckningar: "ändr. 1, 10 §§"
  - beteckning: "2017:1089"
    rubrik: Förordning om ändring i förordningen med instruktion för Statens centrum för arkitektur och design
    ikraft_datum: 2018-01-01
    anteckningar: ändr. 4 §
  - beteckning: "2022:1818"
    rubrik: Förordning om ändring i förordningen med instruktion för Statens centrum för arkitektur och design
    ikraft_datum: 2023-01-01
    anteckningar: ändr. 10 §
  - beteckning: "2024:76"
    rubrik: Förordning om ändring i förordningen med instruktion för Statens centrum för arkitektur och design
    ikraft_datum: 2024-04-01
    anteckningar: ändr. 1 §
---
<article selex:utfardad_datum="2013-02-28" selex:ikraft_datum="2013-05-01" selex:upphor_datum="2026-01-01" selex:upphavd="true">

# Förordning med instruktion för Statens centrum för arkitektur och design

<section id="uppgifter" selex:status="upphord" selex:upphor_datum="2026-01-01">

## Uppgifter

<section id="1" class="paragraf">

### 1 §

Statens centrum för arkitektur och design ska stärka kunskapen om och främja intresset för arkitekturens, formens och designens värden och betydelse för individen och för samhällsutvecklingen. Myndigheten ska verka för att dess verksamhet ska vara en angelägenhet för alla människor i samhället.

Myndigheten ska vara en nationell mötesplats för aktörer inom sitt område. Myndigheten ska driva och stödja utställningsverksamhet och annan pedagogisk och debatterande verksamhet för att stärka arkitekturens, formens och designens ställning i samhället.

Myndigheten ska verka för att de mål som riksdagen har fastställt för arkitektur, formgivning och design uppnås. Förordning ([2024:76](https://selex.se/eli/sfs/2024/76)).

</section>
<section id="2" class="paragraf">

### 2 §

Myndigheten ska särskilt

1. samverka på nationell, regional och lokal nivå med andra berörda myndigheter, museer och enskilda aktörer, däribland det civila samhällets organisationer,

2. bidra till kunskapen om en hållbar samhällsutveckling,

3. följa utvecklingen av arkitektur, form och design och verka för ökad kunskap grundad på forskning och samverkan med andra, exempelvis universitet och högskolor, och

4. förmedla kunskap inom sitt verksamhetsområde. Förordning ([2014:184](https://selex.se/eli/sfs/2014/184)).

</section>
<section id="3" class="paragraf">

### 3 §

Myndigheten ska vårda, förteckna, vetenskapligt bearbeta och genom nyförvärv berika de samlingar som har anförtrotts myndigheten och hålla samlingarna tillgängliga för allmänheten.

Samlingsområdet omfattar de föremål som har samband med myndighetens uppgifter inom arkitekturområdet.

</section>
<section id="4" class="paragraf">

### 4 §

Myndigheten ska bedriva internationellt och interkulturellt utbyte och samarbete. Förordning ([2017:1089](https://selex.se/eli/sfs/2017/1089)).

</section>
<section id="4a" class="paragraf">

### 4 a §

Myndigheten ska rapportera uppgifter om sin besöksutveckling till Myndigheten för kulturanalys. Myndigheterna ska samråda om vilken rapportering som behövs. Förordning ([2014:184](https://selex.se/eli/sfs/2014/184)).

</section>
<section id="4b" class="paragraf">

### 4 b §

Myndigheten ska följa upp det regionala utfallet av sin verksamhet och rapportera det till Statens kulturråd. Myndigheterna ska samråda om vilken rapportering som behövs. Förordning ([2014:184](https://selex.se/eli/sfs/2014/184)).

</section>
<section id="5" class="paragraf">

### 5 §

Utöver de uppgifter som myndigheten har enligt 1–[3 §](#3)§ får den tillhandahålla varor samt åta sig att utföra undersökningar, utredningar och andra tjänster inom sitt verksamhetsområde.

</section>

</section>
<section id="samverkan-med-moderna-museet">

## Samverkan med Moderna museet

<section id="6" class="paragraf">

### 6 §

Myndigheten ska samarbeta med Moderna museet om gemensamma funktioner.

</section>

</section>
<section id="ledning">

## Ledning

<section id="7" class="paragraf">

### 7 §

Myndigheten leds av en myndighetschef.

</section>

</section>
<section id="insynsråd">

## Insynsråd

<section id="8" class="paragraf">

### 8 §

Vid myndigheten ska det finnas ett insynsråd som består av högst sex ledamöter.

</section>

</section>
<section id="myndighetschef">

## Myndighetschef

<section id="9" class="paragraf">

### 9 §

Överintendenten är myndighetschef.

</section>

</section>
<section id="avgifter">

## Avgifter

<section id="10" class="paragraf">

### 10 §

När myndigheten utför de uppgifter som anges i [3 §](#3), får den ta ut avgifter för verksamheten inom ramen för full kostnadstäckning. Myndigheten ska besluta om avgifternas storlek, utom i de fall som avses i [15 §](#15) avgiftsförordningen ([1992:191](https://selex.se/eli/sfs/1992/191)), och ska disponera intäkterna i verksamheten.

För barn och unga under 19 år ska myndigheten ha fri entré till alla utställningar. Förordning ([2022:1818](https://selex.se/eli/sfs/2022/1818)).

</section>
<section id="11" class="paragraf">

### 11 §

För verksamhet som anges i [5 §](#5) ska myndigheten ta ut avgifter motsvarande full kostnadstäckning. Myndigheten ska besluta om avgifternas storlek, utom i de fall som avses i [15 §](#15) avgiftsförordningen ([1992:191](https://selex.se/eli/sfs/1992/191)), och ska disponera intäkterna i verksamheten.

</section>

</section>
<section id="undantag-från-myndighetsförord">

## Undantag från myndighetsförordningen

<section id="12" class="paragraf">

### 12 §

Bestämmelsen om ärendeförteckning i [29 §](#29) myndighetsförordningen ([2007:515](https://selex.se/eli/sfs/2007/515)) ska inte tillämpas på myndigheten.

</section>

</section>

</article>