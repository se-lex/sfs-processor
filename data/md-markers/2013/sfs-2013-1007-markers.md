---
beteckning: "2013:1007"
rubrik: Förordning om statsbidrag till försvarshistoriska museiverksamheter
departement: Kulturdepartementet
utfardad_datum: 2013-11-28
ikraft_datum: 2014-01-01
publicerad_datum: 2025-12-16
pdf_url: https://rkrattsdb.gov.se/SFSdoc/13/131007.pdf
andringsforfattningar:
  - beteckning: "2016:6"
    rubrik: Förordning om ändring i förordningen om statsbidrag till försvarshistoriska museiverksamheter
    ikraft_datum: 2016-02-15
    anteckningar: "ändr. 3, 18 §§, bil."
  - beteckning: "2018:1083"
    rubrik: Förordning om ändring i förordningen om statsbidrag till försvarshistoriska museiverksamheter
    ikraft_datum: 2018-07-01
    anteckningar: ändr. 19 §
  - beteckning: "2018:2076"
    rubrik: Förordning om ändring i förordningen om statsbidrag till försvarshistoriska museiverksamheter
    ikraft_datum: 2019-01-01
    anteckningar: "ändr. 8, 12, 14, 16, 17, 18 §§, bil."
  - beteckning: "2023:896"
    rubrik: Förordning om ändring i förordningen om statsbidrag till försvarshistoriska museiverksamheter
    ikraft_datum: 2024-01-01
    anteckningar: "ändr. 8, 9, 11, 12, 14, 16, 17, 18 §§, bil."
  - beteckning: "2025:1521"
    rubrik: Förordning om ändring i förordningen om statsbidrag till försvarshistoriska museiverksamheter
    ikraft_datum: 2026-01-01
    anteckningar: "ändr. 7, 8, 9, 11, 12, 14, 15, 16, 17, 18, 19 §§; nya 10 a, 11 a §§, rubr. närmast före 10 a §"
---
<article selex:utfardad_datum="2013-11-28" selex:ikraft_datum="2014-01-01">

# Förordning om statsbidrag till försvarshistoriska museiverksamheter

<section id="inledande-bestämmelse">

## Inledande bestämmelse

<section id="1" class="paragraf">

### 1 §

Denna förordning innehåller föreskrifter om statsbidrag till museiverksamheter med försvarshistorisk inriktning.

Statsbidrag enligt denna förordning lämnas i mån av tillgång på medel.

</section>

</section>
<section id="ändamålet-med-statsbidraget">

## Ändamålet med statsbidraget

<section id="2" class="paragraf">

### 2 §

Ändamålet med statsbidraget är att främja ett levande kulturarv som bevaras, används och utvecklas inom det försvarshistoriska området. Statsbidraget ska särskilt bidra till förståelse för 1900-talets försvarshistoriska utveckling och främja att historiska företeelser och händelseförlopp som är kopplade till den utvecklingen kan skildras på försvarshistoriskt betydelsefulla platser runt om i landet.

</section>

</section>
<section id="förutsättningar-för-statsbidra">

## Förutsättningar för statsbidrag

<section id="3" class="paragraf">

### 3 §

Statsbidrag får lämnas till verksamhet eller ändamål som anges i bilagan till denna förordning. Förordning ([2016:6](https://selex.se/eli/sfs/2016/6)).

</section>
<section id="4" class="paragraf">

### 4 §

Statsbidrag får enbart lämnas till verksamhet som är eller avses bli tillgänglig för allmänheten.

</section>
<section id="5" class="paragraf">

### 5 §

Statsbidrag får lämnas i form av verksamhetsbidrag eller projektbidrag.

</section>
<section id="6" class="paragraf">

### 6 §

Vid fördelning av bidrag ska hänsyn tas till

1. den sökandes egen insats och förmåga att långsiktigt upprätthålla verksamheten,

2. omfattningen av lokal och regional medfinansiering, och

3. annat statligt stöd som beviljats verksamheten.

</section>
<section id="7" class="paragraf" selex:status="upphord" selex:upphor_datum="2026-01-01">

### 7 §

Statsbidrag får inte lämnas till den som har skulder för svenska skatter eller avgifter hos Kronofogden eller som är i likvidation eller konkurs.

</section>
<section id="7" class="paragraf" selex:status="ikraft" selex:ikraft_datum="2026-01-01">

### 7 §

Statsbidrag får inte lämnas till den som

1. är i likvidation eller försatt i konkurs,

2. har skatte- eller avgiftsskulder eller andra skulder som har överlämnats till Kronofogdemyndigheten och som vid indrivning handläggs som allmänt mål, eller

3. har en skuld som inte betalats i rätt tid och som avser återkrav av bidrag som har lämnats av Statens museer för maritim-, transport- och försvarshistoria. Förordning ([2025:1521](https://selex.se/eli/sfs/2025/1521)).

</section>

</section>
<section id="ärendenas-handläggning">

## Ärendenas handläggning

<section id="8" class="paragraf" selex:status="upphord" selex:upphor_datum="2026-01-01">

### 8 §

Statens försvarshistoriska museer prövar frågor om statsbidrag enligt denna förordning. Förordning ([2023:896](https://selex.se/eli/sfs/2023/896)).

</section>
<section id="8" class="paragraf" selex:status="ikraft" selex:ikraft_datum="2026-01-01">

### 8 §

Statens museer för maritim-, transport- och försvarshistoria prövar frågor om statsbidrag enligt denna förordning. Förordning ([2025:1521](https://selex.se/eli/sfs/2025/1521)).

</section>
<section id="9" class="paragraf" selex:status="upphord" selex:upphor_datum="2026-01-01">

### 9 §

En ansökan om statsbidrag ska vara skriftlig och lämnas in till Statens försvarshistoriska museer. Förordning ([2023:896](https://selex.se/eli/sfs/2023/896)).

</section>
<section id="9" class="paragraf" selex:status="ikraft" selex:ikraft_datum="2026-01-01">

### 9 §

Den som ansöker om statsbidrag ska på begäran av Statens museer för maritim-, transport- och försvarshistoria lämna de uppgifter och handlingar som myndigheten behöver för att kunna pröva ansökan.

En ansökan om bidrag ska göras skriftligen av en behörig företrädare. Förordning ([2025:1521](https://selex.se/eli/sfs/2025/1521)).

</section>
<section id="10" class="paragraf">

### 10 §

Ett beslut om statsbidrag får förenas med villkor. Dessa ska framgå av beslutet. I beslutet ska även sista dag för redovisning enligt [11 §](#11) anges.

</section>

</section>
<section id="anmälningsskyldighet" selex:status="ikraft" selex:ikraft_datum="2026-01-01">

## Anmälningsskyldighet

<section id="10a" class="paragraf" selex:status="ikraft" selex:ikraft_datum="2026-01-01">

### 10 a §

Den som ansöker om eller har beviljats statsbidrag ska snarast möjligt till Statens museer för maritim-, transport- och försvarshistoria anmäla sådana ändrade förhållanden som kan påverka rätten till eller storleken på bidraget. Förordning ([2025:1521](https://selex.se/eli/sfs/2025/1521)).

</section>

</section>
<section id="redovisning">

## Redovisning

<section id="11" class="paragraf" selex:status="upphord" selex:upphor_datum="2026-01-01">

### 11 §

Den som har beviljats statsbidrag enligt denna förordning ska redovisa hur medlen har använts och vilka resultat som har uppnåtts till Statens försvarshistoriska museer. Förordning ([2023:896](https://selex.se/eli/sfs/2023/896)).

</section>
<section id="11" class="paragraf" selex:status="ikraft" selex:ikraft_datum="2026-01-01">

### 11 §

En bidragsmottagare ska senast vid den tidpunkt som anges i beslutet till Statens museer för maritim-, transport- och försvarshistoria lämna en ekonomisk redovisning av det mottagna bidraget samt en redogörelse för vad bidraget har använts till, vilka resultat som har uppnåtts och hur resultaten förhåller sig till det ändamål som bidraget beviljats för.

Bidragsmottagaren ska även lämna de övriga uppgifter och handlingar som myndigheten begär för granskningen av redovisningen. Förordning ([2025:1521](https://selex.se/eli/sfs/2025/1521)).

</section>
<section id="11a" class="paragraf" selex:status="ikraft" selex:ikraft_datum="2026-01-01">

### 11 a §

Statens museer för maritim-, transport- och försvarshistoria får i beslutet om statsbidrag föreskriva att en revisor ska granska redovisningen enligt [11 §](#11). Revisorns rapport över granskningen ska bifogas redovisningen.

Om det bidrag som har tagits emot uppgår till minst 5 prisbasbelopp enligt [2 kap. 6 och 7 §§ socialförsäkringsbalken](https://selex.se/eli/sfs/2010/110#kap2.6), ska granskningen göras av en auktoriserad eller godkänd revisor. Förordning ([2025:1521](https://selex.se/eli/sfs/2025/1521)).

</section>

</section>
<section id="återbetalning-och-återkrav">

## Återbetalning och återkrav

<section id="12" class="paragraf" selex:status="upphord" selex:upphor_datum="2026-01-01">

### 12 §

Statens försvarshistoriska museer får besluta att ett beviljat statsbidrag tills vidare inte ska betalas ut, om det kan antas att bidraget har beviljats på grund av felaktiga uppgifter. Förordning ([2023:896](https://selex.se/eli/sfs/2023/896)).

</section>
<section id="12" class="paragraf" selex:status="ikraft" selex:ikraft_datum="2026-01-01">

### 12 §

Statens museer för maritim-, transport- och försvarshistoria ska besluta om att ett beviljat statsbidrag helt eller delvis inte ska betalas ut om mottagaren av bidraget inte längre uppfyller villkoren för det eller om det finns grund för återbetalning enligt [13 §](#13). Ett sådant beslut gäller omedelbart. Förordning ([2025:1521](https://selex.se/eli/sfs/2025/1521)).

</section>
<section id="13" class="paragraf">

### 13 §

Mottagaren av ett statsbidrag enligt denna förordning är återbetalningsskyldig om

1. mottagaren genom att lämna oriktiga uppgifter eller på något annat sätt har förorsakat att bidraget har lämnats felaktigt eller med för högt belopp,

2. bidraget av något annat skäl har lämnats felaktigt eller med för högt belopp och mottagaren borde ha insett detta,

3. bidraget helt eller delvis inte har använts för det ändamål som det har beviljats för,

4. den som har tagit emot bidraget inte lämnar sådan redovisning som avses i [11 §](#11), eller

5. villkor i beslutet om bidraget inte har följts.

</section>
<section id="14" class="paragraf" selex:status="upphord" selex:upphor_datum="2026-01-01">

### 14 §

Om någon är återbetalningsskyldig enligt [13 §](#13), ska Statens försvarshistoriska museer besluta att helt eller delvis kräva tillbaka statsbidraget. Förordning ([2023:896](https://selex.se/eli/sfs/2023/896)).

</section>
<section id="14" class="paragraf" selex:status="ikraft" selex:ikraft_datum="2026-01-01">

### 14 §

Om mottagaren är återbetalningsskyldig enligt [13 §](#13), ska Statens museer för maritim-, transport- och försvarshistoria besluta att helt eller delvis kräva tillbaka statsbidraget. Förordning ([2025:1521](https://selex.se/eli/sfs/2025/1521)).

</section>
<section id="15" class="paragraf" selex:status="upphord" selex:upphor_datum="2026-01-01">

### 15 §

Om ett belopp som har återkrävts med stöd av [14 §](#14) inte betalas i rätt tid, ska dröjsmålsränta enligt räntelagen ([1975:635](https://selex.se/eli/sfs/1975/635)) tas ut på beloppet.

</section>
<section id="15" class="paragraf" selex:status="ikraft" selex:ikraft_datum="2026-01-01">

### 15 §

På det belopp som en stödmottagare är återbetalningsskyldig för ska ränta enligt [6 §](#6) räntelagen ([1975:635](https://selex.se/eli/sfs/1975/635)) betalas från och med den trettionde dagen efter den dag då beslutet om återkrav enligt [14 §](#14) fattades. Förordning ([2025:1521](https://selex.se/eli/sfs/2025/1521)).

</section>
<section id="16" class="paragraf" selex:status="upphord" selex:upphor_datum="2026-01-01">

### 16 §

Om det finns särskilda skäl, får Statens försvarshistoriska museer helt eller delvis avstå från ett krav på återbetalning enligt [14 §](#14) eller ett krav på ränta enligt [15 §](#15). Förordning ([2023:896](https://selex.se/eli/sfs/2023/896)).

</section>
<section id="16" class="paragraf" selex:status="ikraft" selex:ikraft_datum="2026-01-01">

### 16 §

Om det finns särskilda skäl, får Statens museer för maritim-, transport- och försvarshistoria helt eller delvis avstå från ett krav på återbetalning enligt [14 §](#14) eller ett krav på ränta enligt [15 §](#15). Förordning ([2025:1521](https://selex.se/eli/sfs/2025/1521)).

</section>

</section>
<section id="bemyndigande">

## Bemyndigande

<section id="17" class="paragraf" selex:status="upphord" selex:upphor_datum="2026-01-01">

### 17 §

Statens försvarshistoriska museer får meddela föreskrifter om verkställigheten av denna förordning. Förordning ([2023:896](https://selex.se/eli/sfs/2023/896)).

</section>
<section id="17" class="paragraf" selex:status="ikraft" selex:ikraft_datum="2026-01-01">

### 17 §

Statens museer för maritim-, transport- och försvarshistoria får meddela föreskrifter om verkställigheten av denna förordning. Förordning ([2025:1521](https://selex.se/eli/sfs/2025/1521)).

</section>
<section id="18" class="paragraf" selex:status="upphord" selex:upphor_datum="2026-01-01">

### 18 §

Statens försvarshistoriska museer får lämna förslag på verksamhet eller ändamål som det ska vara möjligt att ansöka om statsbidrag för enligt denna förordning.

Förslagen ska ha kommit in till Regeringskansliet (Kulturdepartementet) senast den 1 april året före det år då ändringen avses träda i kraft. Förordning ([2023:896](https://selex.se/eli/sfs/2023/896)).

</section>
<section id="18" class="paragraf" selex:status="ikraft" selex:ikraft_datum="2026-01-01">

### 18 §

Statens museer för maritim-, transport- och försvarshistoria får lämna förslag på verksamhet eller ändamål som det ska vara möjligt att ansöka om statsbidrag för enligt denna förordning.

Förslagen ska ha kommit in till Regeringskansliet (Kulturdepartementet) senast den 1 april året före det år då ändringen avses träda i kraft. Förordning ([2025:1521](https://selex.se/eli/sfs/2025/1521)).

</section>

</section>
<section id="överklagande">

## Överklagande

<section id="19" class="paragraf" selex:status="upphord" selex:upphor_datum="2026-01-01">

### 19 §

I [40 §](#40) förvaltningslagen ([2017:900](https://selex.se/eli/sfs/2017/900)) finns bestämmelser om överklagande till allmän förvaltningsdomstol. Andra beslut än beslut enligt [12 §](#12) får dock inte överklagas. Förordning ([2018:1083](https://selex.se/eli/sfs/2018/1083)).

</section>
<section id="19" class="paragraf" selex:status="ikraft" selex:ikraft_datum="2026-01-01">

### 19 §

I [40 §](#40) förvaltningslagen ([2017:900](https://selex.se/eli/sfs/2017/900)) finns bestämmelser om överklagande till allmän förvaltningsdomstol. Andra beslut än beslut om hinder mot utbetalning enligt [12 §](#12) och beslut om återkrav enligt [14 §](#14) får dock inte överklagas. Förordning ([2025:1521](https://selex.se/eli/sfs/2025/1521)).


</section>

</section>
<section id="övergångsbestämmelser" selex:status="upphavd" selex:upphavd="true">

## Övergångsbestämmelser

[2013:1007](https://selex.se/eli/sfs/2013/1007)

1. Denna förordning träder i kraft den 1 januari 2014, då förordningen ([2007:1438](https://selex.se/eli/sfs/2007/1438)) om statsbidrag till försvarshistoriska museiverksamheter ska upphöra att gälla.

2. Den upphävda förordningen gäller dock fortfarande för statsbidrag som har beviljats före ikraftträdandet.

[2023:896](https://selex.se/eli/sfs/2023/896)

1. Denna förordning träder i kraft den 1 januari 2024.

2. Statens försvarshistoriska museer ska efter ikraftträdandet handlägga ärenden om statsbidrag enligt denna förordning som har inletts hos Statens maritima och transporthistoriska museer. Statens maritima och transporthistoriska museer ska överlämna handlingarna till Statens försvarshistoriska museer.

[2025:1521](https://selex.se/eli/sfs/2025/1521)

1. Denna förordning träder i kraft den 1 januari 2026.

2. Äldre bestämmelser gäller fortfarande för statsbidrag som har beviljats före ikraftträdandet.


</section>
<section id="bilaga">

## Bilaga

</section>
<section id="statsbidrag-får-lämnas-till-fö">

## Statsbidrag får lämnas till följande verksamhet eller ändamål

</section>
<section id="aeroseum-i-göteborg">

## Aeroseum i Göteborg

</section>
<section id="arsenalen-i-strängnäs">

## Arsenalen i Strängnäs

</section>
<section id="artillerimuseet-i-kristianstad">

## Artillerimuseet i Kristianstad

</section>
<section id="brigadmuseet-i-karlstad">

## Brigadmuseet i Karlstad

</section>
<section id="flygmuseet-f-21-i-luleå">

## Flygmuseet F 21 i Luleå

</section>
<section id="fästningsmuseet-i-karlsborg">

## Fästningsmuseet i Karlsborg

</section>
<section id="försvarsmuseet-i-boden-med-röd">

## Försvarsmuseet i Boden med Rödbergsfortet och Gränsförsvarsmuseet i Abisko

</section>
<section id="garnisonsmuseet-i-skara-och-sk">

## Garnisonsmuseet i Skara och Skövde

</section>
<section id="garnisons--och-luftvärnsmuseet">

## Garnisons- och luftvärnsmuseet i Halmstad

</section>
<section id="gotlands-försvarsmuseum-i-ting">

## Gotlands Försvarsmuseum i Tingstäde

</section>
<section id="göteborgs-maritima-centrum">

## Göteborgs maritima centrum

</section>
<section id="hemsö-fästning">

## Hemsö fästning

</section>
<section id="hemvärnet">

## Hemvärnet

</section>
<section id="kalixlinjen">

## Kalixlinjen

</section>
<section id="krigsflygfält-16-i-brattforshe">

## Krigsflygfält 16 i Brattforsheden

</section>
<section id="miliseum-i-skillingaryd">

## Miliseum i Skillingaryd

</section>
<section id="museum-för-rörligt-kustartille">

## Museum för rörligt kustartilleri på Aspö

</section>
<section id="robotförsvaret">

## Robotförsvaret

</section>
<section id="skånelinjen">

## Skånelinjen

</section>
<section id="teknikland-i-optand-med-skanse">

## Teknikland i Optand med Skansen Klintaberg

</section>
<section id="teleseum-i-enköping">

## Teleseum i Enköping

Vaxholms fästnings museum Förordning ([2023:896](https://selex.se/eli/sfs/2023/896)).

</section>

</article>