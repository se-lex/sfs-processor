---
beteckning: "1978:558"
rubrik: Förfogandeförordning
departement: Försvarsdepartementet
utfardad_datum: 1978-06-08
publicerad_datum: 2026-01-02
pdf_url: https://svenskforfattningssamling.se/sites/default/files/sfs/1978-06/SFS1978-558.pdf
andringsforfattningar:
  - beteckning: "1983:808"
    rubrik: Förordning om ändring i förfogandeförordningen
    ikraft_datum: 1983-10-25
    anteckningar: "ändr. 2, 16 §§"
  - beteckning: "1988:203"
    rubrik: Förordning om ändring i förfogandeförordningen
    ikraft_datum: 1988-06-01
    anteckningar: "upph. rubr. närmast före 32 §; ändr. 31, 32 §§"
  - beteckning: "1990:538"
    rubrik: Förordning om ändring i förfogandeförordningen
    ikraft_datum: 1990-07-01
    anteckningar: ändr. 1 §
  - beteckning: "1991:1212"
    rubrik: Förordning om ändring i förfogandeförordningen
    ikraft_datum: 1991-09-01
    anteckningar: ändr. 2 §
  - beteckning: "1992:458"
    rubrik: Förordning om ändring i förfogandeförordningen
    ikraft_datum: 1992-07-01
    anteckningar: ändr. 28 §
  - beteckning: "1994:393"
    rubrik: Förordning om ändring i förfogandeförordningen
    ikraft_datum: 1994-07-01
    anteckningar: "ändr. 1, 4, 19, 20, 27, 28, 32 §§"
  - beteckning: "1995:129"
    rubrik: Förordning om ändring i förfogandeförordningen
    ikraft_datum: 1995-07-01
    anteckningar: "ändr. 2, 4, 12, 28, 29 §§"
  - beteckning: "2001:540"
    rubrik: Förordning om ändring i förfogandeförordningen
    ikraft_datum: 2001-07-01
    anteckningar: ändr. 2 §
  - beteckning: "2002:491"
    rubrik: Förordning om ändring i förfogandeförordningen
    ikraft_datum: 2002-07-01
    anteckningar: "ändr. 2, 31 §§"
  - beteckning: "2004:1105"
    rubrik: Förordning om ändring i förfogandeförordningen
    ikraft_datum: 2005-01-01
    anteckningar: ändr. 2 §
  - beteckning: "2008:1087"
    rubrik: Förordning om ändring i förfogandeförordningen
    ikraft_datum: 2009-01-01
    anteckningar: "ändr. 2, 31 §§"
  - beteckning: "2010:125"
    rubrik: Förordning om ändring i förfogandeförordningen
    ikraft_datum: 2010-04-01
    anteckningar: ändr. 2 §
  - beteckning: "2019:1004"
    rubrik: Förordning om ändring i förfogandeförordningen
    ikraft_datum: 2020-01-01
    anteckningar: "ändr. 2, 4, 12, 28, 29 §§"
  - beteckning: "2025:1086"
    rubrik: Förordning om ändring i förfogandeförordningen
    ikraft_datum: 2026-01-01
    anteckningar: ändr. 31 §
  - beteckning: "1980:513"
    rubrik: Förordning om ändring i förfogandeförordningen
    anteckningar: "ändr. 5, 7, 15, 16, 28 §§"
---

<article selex:utfardad_datum="1978-06-08">

# Förfogandeförordning

<section id="myndigheter-som-får-besluta-om">

## Myndigheter som får besluta om förfogande

<section id="1" class="paragraf">

### 1 §

Om förfogande för Försvarsmaktens räkning beslutar Försvarsmakten, Fortifikationsverket och Försvarets materielverk.

Beslut om förfogande över fastighet, som behövs för sådant befästningsarbete eller liknande arbete som inte är av tillfällig natur får dock endast meddelas av Försvarsmakten och Fortifikationsverket.

Ett beslut som Försvarsmakten fattar om förfogande får meddelas av befattningshavare som har lägst majors tjänstegrad eller som är lägst chef för bataljon eller annan enhet av motsvarande storlek eller som uppehåller befattning som transportledare eller militärt flygplats-, hamn- eller stationsbefäl. Förordning ([1994:393](https://selex.se/eli/sfs/1994/393)).

</section>
<section id="2" class="paragraf">

### 2 §

Förfogande för någon annans räkning än Försvarsmaktens beslutas, om förfogandet avser

1. transportmedel: av Trafikverket, Sjöfartsverket, Transportstyrelsen eller länsstyrelsen i det län där transportmedlet finns,

2. fastigheter: av länsstyrelsen i det län där fastigheten ligger,

3. radioanläggningar: av länsstyrelsen i det län där anläggningen finns,

4. annan egendom än som anges i 1-3 och tjänster: av kommunen, regionen eller den statliga myndighet som regeringen bestämmer särskilt.

Har förfogande förberetts genom uttagning eller på annat sätt, får beslut om förfogandet meddelas också av myndighet för vars behov förberedelsen har gjorts.

Förfogande enligt [5 §](#5) första stycket 5 förfogandelagen ([1978:262](https://selex.se/eli/sfs/1978/262)) får dessutom meddelas av vägtrafikombud. Förordning ([2019:1004](https://selex.se/eli/sfs/2019/1004)).

</section>

</section>
<section id="företrädesrätt-till-egendom">

## Företrädesrätt till egendom

<section id="3" class="paragraf">

### 3 §

Förfogande över egendom, som genom uttagning eller på annat sätt har förberetts för förfogande, får inte avse annat än det avsedda ändamålet, om inte regeringen bestämmer annat eller medgivande lämnas av den, för vars behov egendomen är avsedd, eller av den myndighet som har beslutat om uttagningen eller vidtagit annan förberedande åtgärd.

</section>
<section id="4" class="paragraf">

### 4 §

Gör flera myndigheter, kommuner eller regioner som har rätt att besluta om förfogande samtidigt anspråk på egendom som inte är förberedd för förfogande, avgörs frågan om företrädesrätt i samråd mellan dem. Kan enighet inte nås, får ärendet hänskjutas till regeringen. Om ett beslut i sådan ordning inte kan inhämtas eller avvaktas, har Försvarsmakten företrädesrätt till egendomen förutsatt att den oundgängligen behövs för verksamheten. Förordning ([2019:1004](https://selex.se/eli/sfs/2019/1004)).

Besluts innehåll m.m.

</section>
<section id="5" class="paragraf">

### 5 §

Beslut om förfogande skall avfattas skriftligt och innehålla uppgift om

1. dagen för beslutet och myndighet som fattat det,

2. den som förfogandet riktar sig mot,

3. den för vars behov förfogandet sker,

4. egendom eller tjänst som beslutet avser,

5. huruvida egendom tas i anspråk med äganderätt eller nyttjanderätt,

6. i fall då egendom tas i anspråk med nyttjanderätt, den tid som förfogandet skall omfatta,

7. tid och plats för besiktning,

8. besvärshänvisning.

Uppgift om dagen för beslutet får utelämnas, om beslutet avser egendom som genom uttagning eller på annat sätt har förberetts för förfogande och beslutet av beredskapsskäl har förberetts i fred. Förordning ([1980:513](https://selex.se/eli/sfs/1980/513)).

</section>
<section id="6" class="paragraf">

### 6 §

Skall vid förfogande egendom avlämnas, skall beslutet om förfogande innehålla uppgift om tid och plats för avlämnandet. Följer med förfogandet andra skyldigheter för ägaren eller innehavaren av egendomen, skall uppgift härom tas in i beslutet.

Beslutet skall också innehålla föreskrift om åtgärder som skall vidtas, om skyldighet enligt första stycket inte kan fullgöras.

</section>
<section id="7" class="paragraf">

### 7 §

Om ersättning vid förfogande skall bestämmas enligt taxa, skall ersättningen framgå av beslutet om förfogande. I sådant fall skall beslutet också innehålla uppgift om vad som skall iakttagas vid talan mot beslutet om ersättning och om den i [34 §](#34) andra stycket förfogandelagen ([1978:262](https://selex.se/eli/sfs/1978/262)) angivna möjligheten att få frågan om ersättning prövad av riksvärderingsnämnden.

Om beslutet om förfogande av beredskapsskäl har förberetts i fred, behöver ersättningen inte framgå av beslutet. I sådant fall skall beslut om ersättningens storlek lämnas senast när egendomen avlämnas eller frånträds. Förordning ([1980:513](https://selex.se/eli/sfs/1980/513)).

</section>
<section id="8" class="paragraf">

### 8 §

Skall ersättning vid förfogande bestämmas av värderingsnämnd, skall beslutet om förfogande innehålla uppgift om förfarandet vid framställande av anspråk på ersättning.

</section>
<section id="9" class="paragraf">

### 9 §

Beslut om förfogande skall delges med den som förfogandet riktar sig mot.

Beslut om förfogande skall tillställas länsstyrelsen i det län där den med förfogandet avsedda egendomen finns eller där den med förfogandet avsedda tjänsten eller åtgärden skall utföras.

</section>
<section id="10" class="paragraf">

### 10 §

Bestämmelserna i 5, 8 och [9 §](#9)§ skall i tillämpliga delar gälla i fråga om beslut om dispositionsförbud.

</section>
<section id="11" class="paragraf">

### 11 §

Den som mottar den egendom, åtgärd eller tjänst som beslut om förfogande avser skall utfärda kvitto om mottagandet. Är mottagaren inte samma myndighet som har meddelat beslutet, skall avskrift eller kopia av kvittot sändas till denna myndighet.

</section>
<section id="12" class="paragraf">

### 12 §

Varje myndighet, kommun eller region som avses i 1 eller [2 §](#2) ska föra förteckning över ärenden om förfogande. Ärendena ska tas upp i nummerföljd. För varje ärende ska beslut och annan åtgärd antecknas. Kopia av beslut och andra handlingar i ärendet ska förses med ärendets nummer och föras samman i en akt. När akten eller någon handling ur denna lämnas till annan myndighet, kommun eller region, ska detta antecknas. Förordning ([2019:1004](https://selex.se/eli/sfs/2019/1004)).

</section>

</section>
<section id="taxor">

## Taxor

<section id="13" class="paragraf">

### 13 §

Taxa fastställs av riksvärderingsnämnden efter samråd med statens pris- och kartellnämnd.

</section>
<section id="14" class="paragraf">

### 14 §

Om taxas kungörande finns bestämmelser i lagen ([1976:633](https://selex.se/eli/sfs/1976/633)) om kungörande av lagar och andra författningar och i författningssamlingsförordningen ([1976:725](https://selex.se/eli/sfs/1976/725)).

</section>

</section>
<section id="besiktning">

## Besiktning

<section id="15" class="paragraf">

### 15 §

Besiktning skall ske av egendom som avses med förfogande. Besiktning skall också ske, om ersättning begärs för skada som till följd av dispositionsförbud har uppkommit på den egendom som avses med förbudet. Förordning ([1980:513](https://selex.se/eli/sfs/1980/513)).

</section>
<section id="16" class="paragraf">

### 16 §

Besiktning skall förrättas av tre gode män, om inte annat följer av tredje stycket.

Av de gode männen utses en av den för vars behov förfogandet görs och en av den som förfogandet riktar sig mot. Riktar sig förfogandet mot flera och kan dessa parter inte ena sig om vem som skall utses till god man eller vill en part inte utse god man, utses denne av länsstyrelse som anges i [9 §](#9) andra stycket. De sålunda utsedda gode männen utser den tredje.

I fråga om egendom som genom uttagning eller på annat sätt har förberetts för förfogande eller när ersättningen skall bestämmas enligt taxa får besiktningen förrättas av en god man. Denne utses av den myndighet som tar emot egendomen bland personer som länsstyrelsen i förväg har utsett för detta ändamål. Medger omständigheterna inte besiktning genom gode män, sker besiktningen genom mottagningsmyndighetens försorg. Förordning ([1983:808](https://selex.se/eli/sfs/1983/808)).

</section>
<section id="17" class="paragraf">

### 17 §

Över besiktning skall föras protokoll.

I protokollet skall anges

1. egendomens beskaffenhet och värde vid avlämnandet och, i förekommande fall, vid återlämnandet,

2. kostnad för åtgärd som avses i [12 §](#12) och [13 §](#13) första stycket första meningen förfogandelagen ([1978:262](https://selex.se/eli/sfs/1978/262)),

3. övriga omständigheter som kan ha betydelse för ersättningsfrågan.

</section>
<section id="18" class="paragraf">

### 18 §

Protokoll över besiktning tillställs den som förfogandet riktar sig mot, den för vars behov förfogandet görs och den länsstyrelse som anges i [9 §](#9) andra stycket.

</section>

</section>
<section id="lokala-värderingsnämnder">

## Lokala värderingsnämnder

<section id="19" class="paragraf">

### 19 §

I varje län finns lokala värderingsnämnder till det antal och med de verksamhetsområden som fastställs av länsstyrelsen efter samråd med Försvarsmakten. Förordning ([1994:393](https://selex.se/eli/sfs/1994/393)).

</section>
<section id="20" class="paragraf">

### 20 §

Ordförande och övriga ledamöter i lokal värderingsnämnd, ersättare för dem samt statens ombud inför sådan nämnd utses för tre år av länsstyrelsen efter samråd med Försvarsmakten.

Länsstyrelsen skall lämna riksvärderingsnämnden en förteckning över lokala värderingsnämnder med uppgift om ledamöter, ersättare och statens ombud. Förordning ([1994:393](https://selex.se/eli/sfs/1994/393)).

</section>

</section>
<section id="handläggning-av-ersättningsäre">

## Handläggning av ersättningsärenden

<section id="21" class="paragraf">

### 21 §

Ansökan om ersättning som inte skall utgå efter taxa görs hos länsstyrelse som anges i [9 §](#9) andra stycket. I ansökningen skall uppges den ersättning som begärs. Till ansökningen skall fogas kvitto som avses i [11 §](#11). Påkallas tillämpning av [38 §](#38) andra stycket andra meningen förfogandelagen ([1978:262](https://selex.se/eli/sfs/1978/262)), skall ansökningen uppta de skäl som åberopas härför.

</section>
<section id="22" class="paragraf">

### 22 §

Länsstyrelsen sänder ansökningen, beslutet om förfogande, besiktningsprotokollet, kvittot och övriga handlingar till den värderingsnämnd som skall pröva ärendet.

</section>
<section id="23" class="paragraf">

### 23 §

Värderingsnämnd får kalla enskild sakägare, statens ombud och sakkunnig att höras muntligen inför nämnden. Nämnden får också företa syn och göra besiktning av egendom.

Till muntlig förhandling, syn och besiktning skall enskild sakägare och statens ombud kallas.

</section>
<section id="24" class="paragraf">

### 24 §

Enskild sakägare och sakkunnig som inställer sig inför värderingsnämnd har rätt till ersättning av allmänna medel enligt de grunder som gäller för ersättning till vittnen.

</section>
<section id="25" class="paragraf">

### 25 §

Enskild sakägare, statens ombud och den länsstyrelse som har att betala ut ersättningen skall underrättas om värderingsnämnds beslut i ersättningsärende.

</section>

</section>
<section id="utbetalning-av-ersättning">

## Utbetalning av ersättning

<section id="26" class="paragraf">

### 26 §

Ersättning betalas ut av länsstyrelse som anges i [9 §](#9) andra stycket med iakttagande av 41-[44 §](#44)§ förfogandelagen ([1978:262](https://selex.se/eli/sfs/1978/262)).

Innan utbetalning sker, skall länsstyrelsen i den omfattning som omständigheterna påkallar det utreda huruvida annan än den som förfogandet riktar sig mot har rätt till den med förfogandet avsedda egendomen.

Nedsättning enligt [43 §](#43) andra stycket förfogandelagen görs, om inte överenskommelse om fördelning har träffats inom en månad från det beslutet om ersättning har vunnit laga kraft.

</section>
<section id="27" class="paragraf">

### 27 §

Ersättning som länsstyrelse har betalat ut på grund av förfogande för Försvarsmaktens behov, har länsstyrelsen rätt att få tillbaka av Försvarsmakten. Förordning ([1994:393](https://selex.se/eli/sfs/1994/393)).

Uppgiftsskyldighet m.m.

</section>
<section id="28" class="paragraf">

### 28 §

Uppgift enligt [45 §](#45) förfogandelagen ([1978:262](https://selex.se/eli/sfs/1978/262)) ska lämnas till den myndighet, kommun eller region som tar emot egendomen när denna avlämnas eller frånträds, om inte myndigheten, kommunen eller regionen medger att uppgiften lämnas senare. Uppgiften lämnas på blankett som fastställs av Försvarsmakten. Myndigheten, kommunen eller regionen ska skicka en kopia av handlingen till den länsstyrelse som anges i [9 §](#9) andra stycket denna förordning. Förordning ([2019:1004](https://selex.se/eli/sfs/2019/1004)).

</section>
<section id="29" class="paragraf">

### 29 §

Om en myndighet, kommun eller region som får besluta om förfogande anser att det krävs en åtgärd enligt [46 §](#46) andra stycket eller [47 §](#47) första eller andra stycket förfogandelagen ([1978:262](https://selex.se/eli/sfs/1978/262)), ska myndigheten, kommunen eller regionen göra framställning om åtgärden hos den länsstyrelse som anges i [9 §](#9) andra stycket denna förordning. Förordning ([2019:1004](https://selex.se/eli/sfs/2019/1004)).

</section>

</section>
<section id="särskilda-bestämmelser">

## Särskilda bestämmelser

<section id="30" class="paragraf">

### 30 §

Inskränks genom förfogande järnvägs, kanals, luftfartsanläggnings eller annan trafikanläggnings möjligheter att betjäna allmänheten, skall länsstyrelsen i det län där anläggningen finns underrättas om förhållandet av den myndighet som har meddelat beslutet om förfogande.

</section>
<section id="31" class="paragraf">

### 31 §

Myndigheten för civilt försvar ska efter samråd med berörda centrala förvaltningsmyndigheter upprätta en förteckning över sakkunniga som kan anlitas av värderingsnämnd.

Förteckningen ska revideras vartannat år. Den ska tillhandahållas värderingsnämnderna och länsstyrelserna. Förordning ([2025:1086](https://selex.se/eli/sfs/2025/1086)).

</section>
<section id="32" class="paragraf">

### 32 §

Försvarsmakten skall i fråga om förfogande fastställa formulär till blanketter samt utarbeta information. Förordning ([1994:393](https://selex.se/eli/sfs/1994/393)).

</section>

</section>

</article>