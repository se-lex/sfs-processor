---
beteckning: "1994:523"
rubrik: Förordning om förmåner till frivilliga
departement: Försvarsdepartementet
utfardad_datum: 1994-05-19
ikraft_datum: 1994-07-01
publicerad_datum: 2026-01-02
pdf_url: https://svenskforfattningssamling.se/sites/default/files/sfs/1994-05/SFS1994-523.pdf
andringsforfattningar:
  - beteckning: "1995:694"
    rubrik: Förordning om ändring i förordningen om förmåner till frivilliga
    ikraft_datum: 1995-07-01
    anteckningar: "ändr. 5, 10, 11, 12, 14, 15 §§"
  - beteckning: "1997:87"
    rubrik: Förordning om ändring i förordningen om förmåner till frivilliga
    ikraft_datum: 1997-05-01
    anteckningar: ändr. 7 §
  - beteckning: "1999:833"
    rubrik: Förordning om ändring i förordningen om förmåner för frivilliga
    ikraft_datum: 1999-12-01
    anteckningar: "ändr. 15, 16, 17 §§"
  - beteckning: "2000:1073"
    rubrik: Förordning om ändring i förordningen om förmåner till frivilliga
    ikraft_datum: 2000-12-11
    anteckningar: ändr. 2 §; ny 2 a §
  - beteckning: "2002:503"
    rubrik: Förordning om ändring i förordningen om förmåner till frivilliga
    ikraft_datum: 2002-07-01
    anteckningar: "ändr. 15, 16, 17 §§"
  - beteckning: "2004:966"
    rubrik: Förordning om ändring i förordningen om förmåner till frivilliga
    ikraft_datum: 2005-01-01
    anteckningar: ändr. 15 §
  - beteckning: "2008:1011"
    rubrik: Förordning om ändring i förordningen om förmåner till frivilliga
    ikraft_datum: 2009-01-01
    anteckningar: "ändr. 15, 16, 17 §§"
  - beteckning: "2010:1686"
    rubrik: Förordning om ändring i förordningen om förmåner till frivilliga
    ikraft_datum: 2011-01-01
    anteckningar: ändr. 12 §
  - beteckning: "2011:1569"
    rubrik: Förordning om ändring i förordningen om förmåner till frivilliga
    ikraft_datum: 2012-02-01
    anteckningar: "ändr 2, 2 a, 5, 11 §§"
  - beteckning: "2018:202"
    rubrik: Förordning om ändring i förordningen om förmåner till frivilliga
    ikraft_datum: 2018-05-21
    anteckningar: ändr. 9 §
  - beteckning: "2025:1095"
    rubrik: Förordning om ändring i förordningen om förmåner till frivilliga
    ikraft_datum: 2026-01-01
    anteckningar: "ändr. 15, 16, 17 §§"
---
<article selex:utfardad_datum="1994-05-19" selex:ikraft_datum="1994-07-01">

# Förordning om förmåner till frivilliga

<section id="inledande-bestämmelser">

## Inledande bestämmelser

<section id="1" class="paragraf">

### 1 §

I denna förordning avses med frivillig den som är medlem i en sådan frivillig försvarsorganisation som anges i bilagan till förordningen ([1994:524](https://selex.se/eli/sfs/1994/524)) om frivillig försvarsverksamhet.

Enligt överenskommelse mellan en frivillig försvarsorganisation och en berörd myndighet kan även någon annan än den som är medlem i en sådan organisation anses som frivillig under viss tjänstgöring.

</section>

</section>
<section id="förmåner-i-fredstid">

## Förmåner i fredstid

Dagpenning, dagersättning m. m.

<section id="2" class="paragraf">

### 2 §

När en frivillig tjänstgör under tid då det inte råder höjd beredskap, får han eller hon dagpenning, om tjänstgöringen avser

1. utbildning i mer än två dagar till en krigsbefattning eller vidareutbildning i en krigsbefattning eller vidareutbildning till instruktör,

2. deltagande i ledningsövning för totalförsvaret eller i lokal totalförsvarsövning.

Vid annan tjänstgöring än som avses i första stycket får den frivillige dagersättning om det inte är fråga om sådan verksamhet som ersätts enligt [2 a §](#2a). Vid utbildning enligt första stycket 1 som är kortare än tre dagar betalas dock dagpenning för dag för vilken den frivillige visar att han eller hon förlorar arbetsinkomst på grund av tjänstgöringen. Förordning ([2011:1569](https://selex.se/eli/sfs/2011/1569)).

</section>
<section id="2a" class="paragraf">

### 2 a §

När personal med avtal för tjänstgöring i Försvarsmakten enligt förordningen ([1994:524](https://selex.se/eli/sfs/1994/524)) om frivillig försvarsverksamhet tjänstgör i Försvarsmakten under tid då höjd beredskap inte råder, får han eller hon ersättning för arbete och tidsspillan

1. om tjänstgöringen avser räddningstjänst eller

2. när han eller hon medverkar när Försvarsmakten lämnar stöd till en annan myndighet eller enskild enligt lag eller förordning eller efter beslut av regeringen.

Ersättningen lämnas enligt de grunder som senast har avtalats i fråga om motsvarande ersättning till deltidsanställda brandmän. Förordning ([2011:1569](https://selex.se/eli/sfs/2011/1569)).

</section>
<section id="3" class="paragraf">

### 3 §

En frivillig på lägst gruppchefsnivå har rätt till befattningspenning enligt bestämmande av den myndighet som anges i [16 §](#16).

</section>
<section id="4" class="paragraf">

### 4 §

En frivillig som är funktionär inom en frivillig försvarsorganisation och är avtalsbunden för samverkan med totalförsvarsmyndigheter har rätt till befattningspenning under verksamhet som funktionär enligt bestämmande av den myndighet som anges i [16 §](#16).

Myndigheten skall bestämma det högsta belopp som får betalas som årligt arvode till övriga funktionärer inom de frivilliga försvarsorganisationerna.

</section>
<section id="5" class="paragraf">

### 5 §

Dagpenning och dagersättning betalas med belopp som motsvarar vad en totalförsvarspliktig får enligt förordningen ([1995:239](https://selex.se/eli/sfs/1995/239)) om förmåner till totalförsvarspliktiga.

För in- och utryckningsdagar som infaller på lördag, söndag eller helgdag betalas dagpenning endast om den frivillige visar att han eller hon förlorar arbetsinkomst på grund av tjänstgöringen. Förordning ([2011:1569](https://selex.se/eli/sfs/2011/1569)).

</section>
<section id="6" class="paragraf">

### 6 §

Om en tjänstgöringsdag omfattar mindre än sex timmar, betalas dagpenning och dagersättning endast om den genomsnittliga tjänstgöringen per dag under tjänstgöringsperioden uppgår till minst 6 timmar.

</section>
<section id="7" class="paragraf">

### 7 §

En frivillig får en utbildningspremie när han eller hon

1. fullgjort en avtalsenlig repetitionsutbildning,

2. godkänts vid en befälskurs för avtalsbunden personal,

3. godkänts vid en befordringskurs inom frivillig befäls- utbildning eller

4. godkänts vid en utbildning till instruktör.

Premiens belopp fastställs av den myndighet som anges i [16 §](#16). Förordning ([1997:87](https://selex.se/eli/sfs/1997/87)).

</section>

</section>
<section id="reseförmåner">

## Reseförmåner

<section id="8" class="paragraf">

### 8 §

En frivillig får vid inryckning till och utryckning från tjänstgöring fri resa mellan bostaden eller arbetsplatsen och tjänstgöringsplatsen.

Vid tjänstledighetsresor får en frivillig fri hemresa enligt bestämmelser som meddelats av den myndighet som anges i [16 §](#16).

</section>
<section id="9" class="paragraf">

### 9 §

Om någon färdbiljett inte tillhandahålls har den frivillige rätt till resekostnadsersättning. Den utgör högst det belopp som motsvarar kostnaden för resa med tåg eller fartyg i andra klass.

Om en fri resa görs med egen bil betalas ersättning enligt 10 kap. [3 §](#kap10.3) Villkorsavtal/Villkorsavtal-T. Förordning ([2018:202](https://selex.se/eli/sfs/2018/202)).

</section>
<section id="10" class="paragraf">

### 10 §

En frivillig får under tjänstgöring fri inkvartering och fri förplägnad. Samma förmåner får en frivillig under den tid då han eller hon efter kallelse färdas från bostaden eller arbetsplatsen till tjänstgöringsplatsen samt vid återresa därifrån. Om dessa förmåner inte kan tillhandahållas, har den frivillige rätt till ersättning som motsvarar vad en totalförsvarspliktig får enligt förordningen ([1995:239](https://selex.se/eli/sfs/1995/239)) om förmåner till totalförsvarspliktiga. Förordning ([1995:694](https://selex.se/eli/sfs/1995/694)).

</section>

</section>
<section id="övriga-förmåner">

## Övriga förmåner

<section id="11" class="paragraf">

### 11 §

En frivillig har under tjänstgöring rätt till samma sjukvårds- och tandvårdsförmåner samt begravningshjälp som en totalförsvarspliktig får enligt förordningen ([1995:239](https://selex.se/eli/sfs/1995/239)) om förmåner till totalförsvarspliktiga. Förordning ([2011:1569](https://selex.se/eli/sfs/2011/1569)).

</section>
<section id="12" class="paragraf">

### 12 §

En frivillig har samma rätt till familjepenning, bostadsbidrag, näringsbidrag och begravningsbidrag enligt 7 kap. [2 §](#kap7.2) förordningen ([1995:239](https://selex.se/eli/sfs/1995/239)) om förmåner till totalförsvarspliktiga som den som tjänstgör enligt lagen ([1994:1809](https://selex.se/eli/sfs/1994/1809)) om totalförsvarsplikt, om den frivilliges tjänstgöring ska pågå minst fyra dagar i följd och inte ger rätt till dagpenning eller rätt till lön enligt de grunder som gäller för anställd personal. Vid annan tjänstgöring har den frivillige rätt till näringsbidrag enligt samma förordning.

En frivillig har samma rätt till grupplivförsäkring för dödsfall som en totalförsvarspliktig har enligt förordningen om förmåner för totalförsvarspliktiga.

Särskilda föreskrifter om rätt till ersättning för skada och sjukdom under tjänstgöringen finns i [6 §](#6) förordningen ([1977:284](https://selex.se/eli/sfs/1977/284)) om arbetsskadeförsäkring och statligt personskadeskydd och lagen ([1977:266](https://selex.se/eli/sfs/1977/266)) om statlig ersättning vid ideell skada m. m. Förordning ([2010:1686](https://selex.se/eli/sfs/2010/1686)).

</section>
<section id="13" class="paragraf">

### 13 §

Deltagare i en frivillig försvarsorganisations ungdomsutbildning får fria resor och andra naturaförmåner eller ersättning för sådana förmåner, med undantag av kontant ersättning för måltid, i samma omfattning som andra frivilliga.

</section>

</section>
<section id="förmåner-under-höjd-beredskap">

## Förmåner under höjd beredskap

<section id="14" class="paragraf">

### 14 §

En frivillig får vid tjänstgöring under höjd beredskap befattningspenning enligt [3 §](#3), dagpenning enligt [5 §](#5) och andra förmåner enligt 8--[12 §](#12)§.

Dessutom betalas fälttraktamente som fastställs av regeringen i särskild ordning.

Förmåner enligt första och andra styckena betalas även till de frivilliga försvarsorganisationernas egen avtalspersonal. Förordning ([1995:694](https://selex.se/eli/sfs/1995/694)).

</section>
<section id="15" class="paragraf">

### 15 §

Föreskrifterna i 11 kap. 1-[3 §](#3)§, 12 kap. [1 §](#kap12.1) och 13 kap. [1 §](#kap13.1) 1 förordningen ([1995:239](https://selex.se/eli/sfs/1995/239)) om förmåner till totalförsvarspliktiga ska tillämpas under höjd beredskap i fråga om dagpenning. Underlag till Försäkringskassan enligt 11 kap. [2 §](#kap11.2) ska dock lämnas av Försvarsmakten i fråga om det militära försvaret och av Myndigheten för civilt försvar i övrigt. Vid tillämpningen av 13 kap. [1 §](#kap13.1) 1 ska Försäkringskassan även höra Myndigheten för civilt försvar. Förordning ([2025:1095](https://selex.se/eli/sfs/2025/1095)).

</section>

</section>
<section id="övriga-bestämmelser">

## Övriga bestämmelser

<section id="16" class="paragraf">

### 16 §

Beslut som avses i 3, 4, 7 och [8 §](#8)§ ska meddelas, i fråga om verksamheten inom det militära försvaret, av Försvarsmakten och i övrigt av Myndigheten för civilt försvar. Innan Försvarsmakten eller Myndigheten för civilt försvar meddelar ett sådant beslut ska de samråda med varandra. Förordning ([2025:1095](https://selex.se/eli/sfs/2025/1095)).

</section>
<section id="17" class="paragraf">

### 17 §

De föreskrifter som behövs för verkställigheten av denna förordning får meddelas, efter hörande av berörda myndigheter och organisationer, av Försvarsmakten i fråga om verksamheten inom det militära försvaret och av Myndigheten för civilt försvar i övrigt. Förordning ([2025:1095](https://selex.se/eli/sfs/2025/1095)).


</section>

</section>
<section id="övergångsbestämmelser">

## Övergångsbestämmelser

[2000:1073](https://selex.se/eli/sfs/2000/1073)

Denna förordning träder i kraft den 11 december 2000. De nya bestämmelserna skall dock tillämpas för tid från och med den 1 november 2000.

</section>

</article>