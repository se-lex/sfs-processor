---
beteckning: "1994:524"
rubrik: Förordning om frivillig försvarsverksamhet
departement: Försvarsdepartementet
utfardad_datum: 1994-05-19
ikraft_datum: 1994-07-01
publicerad_datum: 2026-01-02
forarbeten: - "BET 1993/94:FöU9"
  - "RSKR 1993/94:295"
pdf_url: https://svenskforfattningssamling.se/sites/default/files/sfs/1994-05/SFS1994-524.pdf
andringsforfattningar:
  - beteckning: "1995:695"
    rubrik: Förordning om ändring i förordningen om frivillig försvarsverksamhet
    ikraft_datum: 1995-07-01
    anteckningar: upph. 5 §
  - beteckning: "1999:696"
    rubrik: Förordning om ändring i förordningen om frivillig försvarsverksamhet
    ikraft_datum: 1999-08-15
    anteckningar: ändr. bil.
  - beteckning: "1999:832"
    rubrik: Förordning om ändring i förordningen om frivillig försvarsverksamhet
    ikraft_datum: 1999-12-01
    anteckningar: ändr. 7 §
  - beteckning: "2001:252"
    rubrik: Förordning om ändring i förordningen om frivillig försvarsverksamhet
    ikraft_datum: 2001-07-01
    anteckningar: ändr. bil.
  - beteckning: "2002:504"
    rubrik: Förordning om ändring i förordningen om frivillig försvarsverksamhet
    ikraft_datum: 2002-07-01
    anteckningar: ändr. 7 §
  - beteckning: "2002:712"
    rubrik: Förordning om ändring i förordningen om frivillig försvarsverksamhet
    ikraft_datum: 2002-10-15
    anteckningar: "ändr. 3 §, rubr. närmast före 5 § sätts närmast före 6 §; nya 5, 8 §§"
  - beteckning: "2005:818"
    rubrik: Förordning om ändring i förordningen om frivillig försvarsverksamhet
    ikraft_datum: 2006-01-01
    anteckningar: ändr. bil.
  - beteckning: "2007:269"
    rubrik: Förordning om ändring i förordningen om frivillig försvarsverksamhet
    ikraft_datum: 2007-07-01
    anteckningar: ändr. bil.
  - beteckning: "2007:769"
    rubrik: Förordning om ändring i förordningen om frivillig försvarsverksamhet
    ikraft_datum: 2008-01-01
    anteckningar: ändr. bil.
  - beteckning: "2008:1012"
    rubrik: Förordning om ändring i förordningen om frivillig försvarsverksamhet
    ikraft_datum: 2009-01-01
    anteckningar: "ändr. 5, 7, 8 §§"
  - beteckning: "2009:686"
    rubrik: Förordning om ändring i förordningen om frivillig försvarsverksamhet
    ikraft_datum: 2009-08-01
    anteckningar: ändr. bil.
  - beteckning: "2009:1157"
    rubrik: Förordning om ändring i förordningen om frivillig försvarsverksamhet
    ikraft_datum: 2010-01-01
    anteckningar: ändr. bil.
  - beteckning: "2025:1096"
    rubrik: Förordning om ändring i förordningen om frivillig försvarsverksamhet
    ikraft_datum: 2026-01-01
    anteckningar: "ändr. 5, 7, 8 §§"
---
<article selex:utfardad_datum="1994-05-19" selex:ikraft_datum="1994-07-01">

# Förordning om frivillig försvarsverksamhet

<section id="allmänna-bestämmelser">

## Allmänna bestämmelser

<section id="1" class="paragraf">

### 1 §

Med frivillig försvarsverksamhet avses i denna förordning verksamhet som främjar totalförsvaret och som omfattar försvarsupplysning samt rekrytering och utbildning av frivilliga för uppgifter inom totalförsvaret.

En organisation som bedriver frivillig försvarsverksamhet benämns i denna förordning frivillig försvarsorganisation.

De frivilliga försvarsorganisationerna anges i bilaga till förordningen.

</section>
<section id="2" class="paragraf">

### 2 §

En myndighet med uppgifter inom totalförsvaret får ingå ett skriftligt avtal med en person som tillhör en frivillig försvarsorganisation (en frivillig) om att denne skall tjänstgöra inom totalförsvaret. Personer som har ingått sådana avtal benämns avtalspersonal.

Innan ett avtal enligt första stycket ingås, skall myndigheten kontrollera med den frivilliga försvarsorganisationen att den frivillige är lämplig för tjänstgöringen.

</section>

</section>
<section id="myndigheternas-uppgifter">

## Myndigheternas uppgifter

<section id="3" class="paragraf">

### 3 §

Myndigheter med uppgifter inom totalförsvaret skall, var och en inom sitt verksamhetsområde, efter hörande av berörda frivilliga försvarsorganisa-tioner och de samarbetsorgan som organisationerna kan ha bildat,

1. ange målen för utbildning av frivilliga för uppgifter inom totalförsvaret,

2. ange vilken utbildning som myndigheten anser bör genomföras,

3. lämna organisationerna underlag för upplysningsverksamhet,

4. vid behov teckna avtal enligt [2 §](#2),

5. registrera och krigsplacera sådan personal som ingått avtal,

6. i övrigt stödja den frivilliga försvarsverksamheten. Förordning ([2002:712](https://selex.se/eli/sfs/2002/712)).

</section>
<section id="4" class="paragraf">

### 4 §

Avtal om tjänstgöring får ingås med den som fyllt 16 år eller, om tjänstgöringen avser Försvarsmakten, 18 år. Den som skall tjänstgöra i Försvarsmakten skall vara svensk medborgare.

Av avtalet skall framgå tjänstgöringens art, tjänstgöringsskyldighetens omfattning samt tjänstgöringstidens längd.

</section>
<section id="5" class="paragraf">

### 5 §

Myndigheten för civilt försvar och Försvarsmakten ska, inom sina respektive verksamhetsområden, fördela och betala ut organisationsstöd till de frivilliga försvarsorganisationerna.

Myndigheterna får inom respektive område, i samverkan med andra berörda myndigheter, komma överens med organisationerna om uppdrag inom totalförsvaret. Förordning ([2025:1096](https://selex.se/eli/sfs/2025/1096)).

</section>

</section>
<section id="övriga-bestämmelser">

## Övriga bestämmelser

<section id="6" class="paragraf">

### 6 §

Om förmåner i samband med tjänstgöring enligt denna förordning finns särskilda bestämmelser.

</section>
<section id="7" class="paragraf">

### 7 §

Föreskrifter som behövs för tillämpningen av denna förordning får utfärdas, efter hörande av berörda myndigheter och organisationer, av Försvarsmakten i fråga om verksamheten inom det militära försvaret och av Myndigheten för civilt försvar i övrigt. Förordning ([2025:1096](https://selex.se/eli/sfs/2025/1096)).

</section>
<section id="8" class="paragraf">

### 8 §

Myndigheten för civilt försvars och Försvarsmaktens beslut enligt [5 §](#5) första stycket får överklagas hos regeringen. Förordning ([2025:1096](https://selex.se/eli/sfs/2025/1096)).


</section>

</section>
<section id="övergångsbestämmelser">

## Övergångsbestämmelser

[1994:524](https://selex.se/eli/sfs/1994/524)

1. Denna förordning träder i kraft den 1 juli 1994, då kungörelsen ([1970:301](https://selex.se/eli/sfs/1970/301)) om frivillig försvarsverksamhet skall upphöra att gälla.

2. I fråga om avtal som ingåtts före förordningens ikraftträdande gäller äldre bestämmelser.


</section>
<section id="bilaga">

## Bilaga

</section>
<section id="de-frivilliga-försvarsorganisa">

## De frivilliga försvarsorganisationerna utgörs av

</section>
<section id="svenska-försvarsutbildningsför">

## Svenska försvarsutbildningsförbundet,

</section>
<section id="insatsingenjörernas-riksförbun">

## Insatsingenjörernas riksförbund,

</section>
<section id="flygvapenfrivilligas-riksförbu">

## Flygvapenfrivilligas riksförbund,

</section>
<section id="frivilliga-automobilkårernas-r">

## Frivilliga automobilkårernas riksförbund,

</section>
<section id="frivilliga-flygkåren">

## Frivilliga flygkåren,

</section>
<section id="frivilliga-motorcykelkårernas">

## Frivilliga motorcykelkårernas riksförbund,

</section>
<section id="frivilliga-radioorganisationen">

## Frivilliga radioorganisationen,

</section>
<section id="försvarets-personaltjänstförbu">

## Försvarets personaltjänstförbund,

</section>
<section id="svenska-blå-stjärnan">

## Svenska blå stjärnan,

Föreningen svenska röda korset i fråga om medverkan i totalförsvarets sjukvård och i verksamheten för civilbefolkningens skydd i krig,

</section>
<section id="riksförbundet-sveriges-lottakå">

## Riksförbundet Sveriges lottakårer,

</section>
<section id="sjövärnskårernas-riksförbund">

## Sjövärnskårernas riksförbund,

</section>
<section id="svenska-brukshundklubben">

## Svenska brukshundklubben,

</section>
<section id="svenska-fallskärmsförbundet">

## Svenska fallskärmsförbundet,

</section>
<section id="svenska-pistolskytteförbundet">

## Svenska pistolskytteförbundet,

</section>
<section id="svenska-skyttesportförbundet">

## Svenska skyttesportförbundet,

</section>
<section id="sveriges-civilförsvarsförbund">

## Sveriges civilförsvarsförbund, och

Sveriges bilkårers riksförbund. Förordning ([2009:1157](https://selex.se/eli/sfs/2009/1157)).

</section>

</article>