---
beteckning: "1994:522"
rubrik: Förordning om förmåner till instruktörer inom frivillig försvarsutbildning
departement: Försvarsdepartementet
utfardad_datum: 1994-05-19
ikraft_datum: 1994-07-01
publicerad_datum: 2026-01-02
pdf_url: https://svenskforfattningssamling.se/sites/default/files/sfs/1994-05/SFS1994-522.pdf
andringsforfattningar:
  - beteckning: "1995:693"
    rubrik: Förordning om ändring i förordningen om förmåner till instruktörer inom frivillig försvarsutbildning
    ikraft_datum: 1995-07-01
    anteckningar: ändr. 4 §
  - beteckning: "1999:834"
    rubrik: Förordning om ändring i förordningen om förmåner till instruktörer inom frivillig försvarsutbildning
    ikraft_datum: 1999-12-01
    anteckningar: "ändr. 4, 7, 8 §§"
  - beteckning: "2002:502"
    rubrik: Förordning om ändring i förordningen om förmåner till instruktörer inom frivillig försvarsutbildning
    ikraft_datum: 2002-07-01
    anteckningar: "ändr. 4, 7, 8 §§"
  - beteckning: "2008:1010"
    rubrik: Förordning om ändring i förordningen om förmåner till instruktörer inom frivillig försvarsutbildning
    ikraft_datum: 2009-01-01
    anteckningar: "ändr. 4, 7, 8 §§"
  - beteckning: "2018:201"
    rubrik: Förordning om ändring i förordningen om förmåner till instruktörer inom frivillig försvarsutbildning
    ikraft_datum: 2018-05-21
    anteckningar: ändr. 6 §
  - beteckning: "2025:1094"
    rubrik: Förordning om ändring i förordningen om förmåner till instruktörer inom frivillig försvarsutbildning
    ikraft_datum: 2026-01-01
    anteckningar: "ändr. 4, 7, 8 §§"
---
<article selex:utfardad_datum="1994-05-19" selex:ikraft_datum="1994-07-01">

# Förordning om förmåner till instruktörer inom frivillig försvarsutbildning

<section id="inledande-bestämmelser">

## Inledande bestämmelser

<section id="1" class="paragraf">

### 1 §

Denna förordning tillämpas på den som, utan att göra det i tjänsten, fullgör instruktörsuppgifter inom hemvärnet och annan frivillig utbildningsverksamhet inom totalförsvaret (instruktör).

Arvoden m.m.

</section>
<section id="2" class="paragraf">

### 2 §

En instruktör får ett veckokursarvode, när han eller hon medverkar vid en kurs, under förutsättning att kursen pågår minst tre kalenderdygn i en följd med minst sex timmars verksamhet varje dygn och att instruktören medverkar under huvuddelen av kurstiden.

</section>
<section id="3" class="paragraf">

### 3 §

En instruktör som är yrkesofficer skall vid ledighet för medverkan enligt [2 §](#2) inte få löne- eller semesteravdrag för ledigheten. En statlig myndighet får i ett särskilt fall medge att samma villkor skall tillämpas även på en annan tjänsteman vid myndigheten.

</section>
<section id="4" class="paragraf">

### 4 §

En instruktör som inte omfattas av bestämmelserna i [3 §](#3) får under medverkan enligt [2 §](#2) ersättning för förlorad arbetsförtjänst och för särskilda kostnader med högst det belopp som motsvarar sådan dagpenning som en totalförsvarspliktig får enligt 2 kap. [2 §](#kap2.2) förordningen ([1995:239](https://selex.se/eli/sfs/1995/239)) om förmåner till totalförsvarspliktiga.

Om det finns särskilda skäl får, utöver vad som följer av första stycket, ersättning betalas till instruktörer enligt föreskrifter som meddelas av Försvarsmakten i fråga om verksamheten inom det militära försvaret och av Myndigheten för civilt försvar i övrigt. Förordning ([2025:1094](https://selex.se/eli/sfs/2025/1094)).

</section>
<section id="5" class="paragraf">

### 5 §

Vid annan medverkan som instruktör än som avses i [2 §](#2) får instruktören timarvode som skall innefatta ersättning för normalt förberedelse- och efterarbete samt restid.

Om en instruktör under ett helt dygn medverkar i utbildning som bedrivs under sådana villkor som förutsätts för att en yrkesofficer skall få övningsdygnstillägg enligt kollektivavtal, får instruktören ett arvode som motsvarar övningsdygnstillägget.

</section>

</section>
<section id="övriga-förmåner">

## Övriga förmåner

<section id="6" class="paragraf">

### 6 §

En instruktör får fria resor mellan bostaden eller arbetsplatsen och tjänstgöringsplatsen. Om någon färdbiljett inte tillhandahålls har instruktören rätt till resekostnadsersättning. Han eller hon har vidare rätt till traktamente m.m. under rese- och utbildningstiden.

Vid beräkning av reseförmåner som avses i första stycket tillämpas bestämmelserna i 10 kap. Villkorsavtal/Villkorsavtal-T och Försvarsmaktens avtal om rörlighet och kostnadsersättningar för arbetstagare tillhörande OFR/O FM, OFR/S, Seko FM samt Saco-S FM. Förordning ([2018:201](https://selex.se/eli/sfs/2018/201)).

</section>

</section>
<section id="övriga-bestämmelser">

## Övriga bestämmelser

<section id="7" class="paragraf">

### 7 §

Den berörda frivilliga försvarsorganisationen betalar kostnaderna för instruktörer utom kostnader enligt [3 §](#3).

Arvoden som avses i 2 och [5 §](#5)§ bestäms av Försvarsmakten i fråga om verksamheten inom det militära försvaret och i övrigt av Myndigheten för civilt försvar. Innan Försvarsmakten eller Myndigheten för civilt försvar meddelar ett sådant beslut ska de samråda med varandra. Förordning ([2025:1094](https://selex.se/eli/sfs/2025/1094)).

</section>
<section id="8" class="paragraf">

### 8 §

De föreskrifter som behövs för verkställigheten av denna förordning får meddelas, efter hörande av berörda myndigheter och organisationer, av Försvarsmakten i fråga om verksamheten inom det militära försvaret och av Myndigheten för civilt försvar i övrigt. Förordning ([2025:1094](https://selex.se/eli/sfs/2025/1094)).

</section>

</section>

</article>