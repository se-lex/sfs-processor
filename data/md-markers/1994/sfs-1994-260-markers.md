---
beteckning: "1994:260"
rubrik: Lag om offentlig anställning
departement: Finansdepartementet
utfardad_datum: 1994-04-28
ikraft_datum: 1994-07-01
publicerad_datum: 2026-01-02
forarbeten: - "PROP 1993/94:65"
  - "BET 1993/94:AU16"
  - "RSKR 1993/94:257"
pdf_url: https://svenskforfattningssamling.se/sites/default/files/sfs/1994-04/SFS1994-260.pdf
andringsforfattningar:
  - beteckning: "1994:830"
    rubrik: Lag om ändring i lagen om offentlig anställning
    ikraft_datum: 1994-07-01
    anteckningar: ändr. 21 §
  - beteckning: "1994:2071"
    rubrik: Lag om ändring i lagen om offentlig anställning
    ikraft_datum: 1995-07-01
    anteckningar: ändr. 21 §
  - beteckning: "1997:178"
    rubrik: Lag om ändring i lagen om offentlig anställning
    ikraft_datum: 1997-07-01
    anteckningar: "ändr. 31, 33 §§"
  - beteckning: "1999:311"
    rubrik: Lag om ändring i lagen om offentlig anställning
    ikraft_datum: 2000-01-01
    anteckningar: "ändr. 1, 2, 3, 6 §§, 2 p övergångsbest."
  - beteckning: "2001:1016"
    rubrik: Lag om ändring i lagen om offentlig anställning
    ikraft_datum: 2002-01-01
    anteckningar: "ändr. 2, 3, 38, 42 §§; nya 7 a, 7 b, 7 c, 7 d §§"
  - beteckning: "2003:297"
    rubrik: Lag om ändring i lagen om offentlig anställning
    ikraft_datum: 2003-07-01
    anteckningar: "ändr. 32, 34 §§"
  - beteckning: "2002:1032"
    rubrik: Lag om ändring i lagen om offentlig anställning
    ikraft_datum: 2003-07-01
    anteckningar: ändr. 3 §
  - beteckning: "2004:833"
    rubrik: Lag om ändring i lagen om offentlig anställning
    ikraft_datum: 2005-01-01
    anteckningar: "ändr. 1, 7 d §§"
  - beteckning: "2005:1192"
    rubrik: Lag om ändring i lagen om offentlig anställning
    ikraft_datum: 2006-01-01
    anteckningar: ändr. 3 §
  - beteckning: "2009:308"
    rubrik: Lag om ändring i lagen om offentlig anställning
    ikraft_datum: 2010-01-01
    anteckningar: ändr. 21 §
  - beteckning: "2010:463"
    rubrik: Lag om ändring i lagen om offentlig anställning
    ikraft_datum: 2011-01-01
    anteckningar: ändr. 31 §
  - beteckning: "2010:667"
    rubrik: Lag om ändring i lagen om offentlig anställning
    ikraft_datum: 2011-01-01
    anteckningar: ändr. 21 §
  - beteckning: "2010:1492"
    rubrik: Lag om ändring i lagen om offentlig anställning
    ikraft_datum: 2011-01-01
    anteckningar: ändr. 3 §
  - beteckning: "2012:302"
    rubrik: Lag om ändring i lagen om offentlig anställning
    ikraft_datum: 2012-07-01
    anteckningar: ändr. 22 §
  - beteckning: "2012:941"
    rubrik: Lag om ändring i lagen om offentlig anställning
    ikraft_datum: 2013-06-01
    anteckningar: ändr. 21 §
  - beteckning: "2014:758"
    rubrik: Lag om ändring i lagen om offentlig anställning
    ikraft_datum: 2015-01-01
    anteckningar: "ändr. 5, 19, 31 §§"
  - beteckning: "2015:384"
    rubrik: Lag om ändring i lagen om offentlig anställning
    ikraft_datum: 2015-07-01
    anteckningar: ändr. 33 §
  - beteckning: "2016:1270"
    rubrik: Lag om ändring i lagen om offentlig anställning
    ikraft_datum: 2017-07-01
    anteckningar: ändr. 3 §
  - beteckning: "2019:28"
    rubrik: Lag om ändring i lagen om offentlig anställning
    ikraft_datum: 2019-04-01
    anteckningar: ändr. 3 §
  - beteckning: "2019:887"
    rubrik: Lag om ändring i lagen om offentlig anställning
    ikraft_datum: 2020-01-01
    anteckningar: ändr. 2 §
  - beteckning: "2020:107"
    rubrik: Lag om ändring i lagen om offentlig anställning
    ikraft_datum: 2020-04-01
    anteckningar: ändr. 3 §
  - beteckning: "2020:1273"
    rubrik: Lag om ändring i lagen om offentlig anställning
    ikraft_datum: 2021-02-01
    anteckningar: ändr. 31 §
  - beteckning: "2021:643"
    rubrik: Lag om ändring i lagen om offentlig anställning
    ikraft_datum: 2022-01-01
    anteckningar: ändr. 33 §
  - beteckning: "2022:842"
    rubrik: Lag om ändring i lagen om offentlig anställning
    ikraft_datum: 2022-06-30
    anteckningar: ändr. 20 §
  - beteckning: "2023:498"
    rubrik: Lag om ändring i lagen om offentlig anställning
    ikraft_datum: 2023-08-01
    anteckningar: ändr. 22 §
  - beteckning: "2025:1021"
    rubrik: Lag om ändring i lagen om offentlig anställning
    ikraft_datum: 2026-01-01
    anteckningar: "ändr. 34, 38, 42 §§; nya 22 a, 22 b, 22 c, 22 d, 35 a, 43 §§, rubr. närmast före 22 a, 43 §§"
  - beteckning: "2003:296"
    rubrik: Lag om ändring i lagen om ändring i lagen om offentlig anställning
    anteckningar: "ändr. 3 § i 2002:1032"
---
<article selex:utfardad_datum="1994-04-28" selex:ikraft_datum="1994-07-01">

# Lag om offentlig anställning

<section id="lagens-tillämpningsområde">

## Lagens tillämpningsområde

<section id="1" class="paragraf">

### 1 §

I denna lag finns särskilda föreskrifter om arbetstagare hos

1. riksdagen och dess myndigheter,

2. myndigheterna under regeringen.

Särskilda föreskrifter om arbetstagare som avses i första stycket 2 finns också i lagen ([1994:261](https://selex.se/eli/sfs/1994/261)) om fullmaktsanställning. Lag ([2004:833](https://selex.se/eli/sfs/2004/833)).

</section>
<section id="2" class="paragraf">

### 2 §

Följande föreskrifter i lagen gäller också arbetstagare hos kommuner, regioner och kommunalförbund, nämligen

7-[7 c §](#7c)§ om bisysslor,

23-[29 §](#29)§ om arbetskonflikter,

</section>
<section id="38" class="paragraf">

### 38 §

om interimistiskt beslut,

</section>
<section id="42" class="paragraf">

### 42 §

första och andra styckena om vissa undantag från lagen ([1976:580](https://selex.se/eli/sfs/1976/580)) om medbestämmande i arbetslivet.

Föreskrifterna i [30 §](#30) om periodiska hälsoundersökningar gäller också arbetstagare hos kommuner och regioner. Lag ([2019:887](https://selex.se/eli/sfs/2019/887)).

</section>
<section id="3" class="paragraf">

### 3 §

Lagen gäller inte

1. statsråden,

2. riksdagens ombudsmän,

3. riksrevisorn, riksrevisionsdirektören och tillförordnad riksrevisor,

4. arbetstagare som är lokalanställda av svenska staten utomlands och som inte är svenska medborgare,

5. arbetstagare som är anställda med särskilt anställningsstöd, i skyddat arbete eller med lönebidrag för utveckling i anställning.

För justitiekanslern och justitieråden gäller bara [4 §](#4) om bedömningsgrunder vid anställning, 7-[7 d §](#7d)§ om bisysslor, 23- [29 §](#29)§ om arbetskonflikt-er, [38 §](#38) om interimistiskt beslut och [42 §](#42) andra stycket om vissa undantag från lagen ([1976:580](https://selex.se/eli/sfs/1976/580)) om medbestämmande i arbetslivet. Lag ([2020:107](https://selex.se/eli/sfs/2020/107)).

</section>

</section>
<section id="bedömningsgrunder-vid-anställn">

## Bedömningsgrunder vid anställning

<section id="4" class="paragraf">

### 4 §

Vid anställning skall avseende fästas bara vid sakliga grunder, såsom förtjänst och skicklighet.

Skickligheten skall sättas främst, om det inte finns särskilda skäl för något annat.

</section>

</section>
<section id="svenskt-medborgarskap-som-behö">

## Svenskt medborgarskap som behörighetsvillkor

<section id="5" class="paragraf">

### 5 §

Utöver de krav på svenskt medborgarskap som följer av regeringsformen eller någon annan lag gäller också att bara svenska medborgare får ha en anställning som åklagare eller polisman eller ha en militär anställning. Lag ([2014:758](https://selex.se/eli/sfs/2014/758)).

</section>
<section id="6" class="paragraf">

### 6 §

Regeringen får föreskriva eller för särskilda fall besluta att bara svenska medborgare får ha

1. anställning inom regeringskansliet eller utrikesförvaltningen,

2. statlig anställning som kan vara förenad med myndighetsutövning eller handläggning av frågor som rör förhållandet till andra stater eller till mellanfolkliga organisationer,

3. statlig anställning som kan medföra kännedom om förhållanden som är av betydelse för landets säkerhet eller för andra viktiga, allmänna eller enskilda ekonomiska intressen.

De befogenheter som regeringen har enligt första stycket 2 och 3 utövas i fråga om arbetstagare hos riksdagen eller dess myndigheter av riksdagen eller den myndighet som riksdagen bestämmer. Lag ([1999:311](https://selex.se/eli/sfs/1999/311)).

</section>

</section>
<section id="bisysslor">

## Bisysslor

<section id="7" class="paragraf">

### 7 §

En arbetstagare får inte ha någon anställning eller något uppdrag eller utöva någon verksamhet som kan rubba förtroendet för hans eller någon annan arbetstagares opartiskhet i arbetet eller som kan skada myndighetens anseende.

</section>
<section id="7a" class="paragraf">

### 7 a §

Arbetsgivaren skall på lämpligt sätt informera arbetstagarna om vilka slags förhållanden som kan göra en bisyssla otillåten enligt [7 §](#7). Lag ([2001:1016](https://selex.se/eli/sfs/2001/1016)).

</section>
<section id="7b" class="paragraf">

### 7 b §

En arbetstagare skall på arbetsgivarens begäran lämna de uppgifter som behövs för att arbetsgivaren skall kunna bedöma arbetstagarens bisysslor. Lag ([2001:1016](https://selex.se/eli/sfs/2001/1016)).

</section>
<section id="7c" class="paragraf">

### 7 c §

En arbetsgivare skall besluta att en arbetstagare som har eller avser att åta sig en bisyssla som inte är förenlig med [7 §](#7) skall upphöra med eller inte åta sig bisysslan. Beslutet skall vara skriftligt och innehålla en motivering. Lag ([2001:1016](https://selex.se/eli/sfs/2001/1016)).

</section>
<section id="7d" class="paragraf">

### 7 d §

Ordinarie domare och chefer för myndigheter som lyder omedelbart under regeringen skall på eget initiativ till arbetsgivaren anmäla vilka typer av bisysslor de har. Lag ([2004:833](https://selex.se/eli/sfs/2004/833)).

</section>

</section>
<section id="vissa-föreskrifter-om-upphöran">

## Vissa föreskrifter om upphörande av anställningar

<section id="8" class="paragraf">

### 8 §

Ett besked från arbetsgivarens sida om skiljande från en provanställning enligt lagen ([1982:80](https://selex.se/eli/sfs/1982/80)) om anställningsskydd skall vara skriftligt för att vara giltigt.

</section>
<section id="9" class="paragraf">

### 9 §

En uppsägning från arbetsgivarens sida av en arbetstagare som är anställd tills vidare skall vara skriftlig för att vara giltig.

Även ett avskedande skall vara skriftligt för att vara giltigt.

</section>
<section id="10" class="paragraf">

### 10 §

En arbetstagares begäran om att anställningen skall upphöra skall vara skriftlig för att vara giltig.

</section>
<section id="11" class="paragraf">

### 11 §

Får en arbetstagare en ny anställning hos arbetsgivare som avses i [1 §](#1), upphör den första anställningen utan särskild åtgärd, om inte något annat följer av kollektivavtal eller, i fråga om fullmaktsanställda, av föreskrifter som regeringen meddelar.

Om det finns särskilda skäl, får beslutas att anställningen inte skall upphöra.

</section>
<section id="12" class="paragraf">

### 12 §

Vid bestämmandet av en arbetstagares plats i turordning för uppsägning enligt lagen ([1982:80](https://selex.se/eli/sfs/1982/80)) om anställningsskydd skall hänsyn tas också till kravet att myndigheten på ett riktigt sätt fullgör sina rättskipnings- eller förvaltningsuppgifter.

</section>
<section id="13" class="paragraf">

### 13 §

Föreskrifterna i [18 §](#18) andra stycket lagen ([1982:80](https://selex.se/eli/sfs/1982/80)) om anställningsskydd skall inte tillämpas, om Riksdagens ombudsmän eller Justitiekanslern begär ett beslut om avskedande inom sex månader efter det att den åberopade omständigheten har inträffat.

</section>

</section>
<section id="disciplinansvar">

## Disciplinansvar

</section>
<section id="tjänsteförseelse">

## Tjänsteförseelse

<section id="14" class="paragraf">

### 14 §

En arbetstagare, som uppsåtligen eller av oaktsamhet åsidosätter sina skyldigheter i anställningen, får meddelas disciplinpåföljd för tjänsteförseelse. Är felet med hänsyn till samtliga omständigheter ringa, får någon påföljd inte meddelas.

Disciplinpåföljd får inte meddelas en arbetstagare för att han har deltagit i en strejk eller i en därmed jämförlig stridsåtgärd.

</section>

</section>
<section id="disciplinpåföljder">

## Disciplinpåföljder

<section id="15" class="paragraf">

### 15 §

Disciplinpåföljder är varning och löneavdrag. En arbetstagare får inte samtidigt meddelas flera disciplinpåföljder.

Löneavdrag får göras för högst trettio dagar. Löneavdraget per dag får uppgå till högst 25 procent av daglönen.

</section>
<section id="16" class="paragraf">

### 16 §

Genom kollektivavtal får avvikelser göras från [15 §](#15).

Sådana kollektivavtal får tillämpas också på arbetstagare som inte är medlemmar i den avtalsslutande arbetstagarorganisationen, om de sysselsätts i ett sådant arbete som avses med avtalet.

</section>

</section>
<section id="hinder-mot-disciplinärt-förfar">

## Hinder mot disciplinärt förfarande

<section id="17" class="paragraf">

### 17 §

Disciplinpåföljd får meddelas bara om arbetstagaren inom två år från förseelsen skriftligen har underrättats om vad som anförs mot honom.

</section>
<section id="18" class="paragraf">

### 18 §

När en åtgärd har vidtagits för att åtal skall väckas mot en arbetstagare, får arbetsgivaren inte inleda eller fortsätta ett disciplinärt förfarande med anledning av vad som har föranlett åtgärden.

Om en gärning har prövats i straffrättslig ordning, får ett disciplinärt förfarande inledas eller fortsättas bara om gärningen, av någon annan orsak än bristande bevisning, inte har ansetts vara något brott.

</section>
<section id="19" class="paragraf">

### 19 §

Disciplinpåföljd får inte meddelas efter det att arbetstagarens anställning har upphört eller uppsägning har ägt rum.

Det som sägs i första stycket gäller inte, om arbetstagaren övergår från en myndighet till en annan

1. inom domstolsväsendet,

2. inom åklagarväsendet, eller

3. mellan Polismyndigheten och Säkerhetspolisen. Lag ([2014:758](https://selex.se/eli/sfs/2014/758)).

</section>

</section>
<section id="skadestånd">

## Skadestånd

<section id="20" class="paragraf">

### 20 §

Föreskrifterna om skadestånd i 38, 41 och [42 §](#42)§ lagen ([1982:80](https://selex.se/eli/sfs/1982/80)) om anställningsskydd ska tillämpas, om en myndighet i ett ärende om disciplinansvar bryter mot 17-[19 §](#19)§ eller mot föreskrifter om beslutande organ eller om omröstning.

I fråga om avvikelser i kollektivavtal från vad som sägs i [41 §](#41) lagen om anställningsskydd tillämpas [2 b §](#2b) första stycket samma lag. Lag ([2022:842](https://selex.se/eli/sfs/2022/842)).

</section>

</section>
<section id="undantag-för-vissa-arbetstagar">

## Undantag för vissa arbetstagare

<section id="21" class="paragraf">

### 21 §

Föreskrifterna i 14–[19 §](#19)§ gäller inte

1. dem som kan meddelas disciplinpåföljd enligt lagen ([1994:1811](https://selex.se/eli/sfs/1994/1811)) om disciplinansvar inom totalförsvaret, m.m., för förseelser som omfattas av den lagen,

2. hälso- och sjukvårdspersonal, som i sin yrkesutövning står under Inspektionen för vård och omsorgs tillsyn, för förseelser i denna yrkesutövning som ska prövas av inspektionen eller Hälso- och sjukvårdens ansvarsnämnd,

3. djurhälsopersonal för förseelser i yrkesutövningen som ska prövas av Ansvarsnämnden för djurens hälso- och sjukvård. Lag ([2012:941](https://selex.se/eli/sfs/2012/941)).

</section>

</section>
<section id="åtalsanmälan">

## Åtalsanmälan

<section id="22" class="paragraf">

### 22 §

Den som är skäligen misstänkt för att i sin anställning ha begått brott ska anmälas till åtal, om misstanken avser

1. följande brott enligt brottsbalken:

a) tagande av muta enligt 10 kap. [5 a §](#kap10.5a),

b) grovt tagande av muta enligt 10 kap. [5 c §](#kap10.5c),

c) tjänstefel eller grovt tjänstefel enligt 20 kap. [1 §](#kap20.1), eller

d) brott mot tystnadsplikt enligt 20 kap. [3 §](#kap20.3) första stycket eller grovt brott mot tystnadsplikt enligt 20 kap. [3 §](#kap20.3) tredje stycket, eller

2. annat brott, om det kan antas föranleda någon annan påföljd än böter. Lag ([2023:498](https://selex.se/eli/sfs/2023/498)).

</section>

</section>
<section id="avstängning">

## Avstängning

<section id="22a" class="paragraf">

### 22 a §

En arbetstagare får stängas av från arbetet om arbetstagaren har betett sig på ett sätt som har lett till en uppsägning eller som kan antas leda till en uppsägning eller ett avskedande och det finns en konkret risk för att fortsatt arbete

1. skadar förtroendet för myndigheten,

2. hindrar verksamhetens behöriga gång, eller

3. försvårar den fortsatta utredningen av beteendet och av om beteendet ska leda till arbetsrättsliga åtgärder.

En arbetstagare får stängas av från arbetet om arbetsgivaren har gjort en åtalsanmälan mot honom eller henne för brott som vid fällande dom kan antas leda till en uppsägning eller ett avskedande.

En facklig förtroendeman får inte stängas av från arbetet om avstängning är förbjuden enligt 8 a eller [8 b §](#8b) lagen ([1974:358](https://selex.se/eli/sfs/1974/358)) om facklig förtroendemans ställning på arbetsplatsen. Lag ([2025:1021](https://selex.se/eli/sfs/2025/1021)).

</section>
<section id="22b" class="paragraf">

### 22 b §

Avstängning enligt [22 a §](#22a) ska beslutas för en viss tid, som får vara högst två månader i taget. Lag ([2025:1021](https://selex.se/eli/sfs/2025/1021)).

</section>
<section id="22c" class="paragraf">

### 22 c §

En arbetstagare behåller sin lön och andra anställningsförmåner under avstängningstiden, om inte något annat följer av kollektivavtal. Lag ([2025:1021](https://selex.se/eli/sfs/2025/1021)).

</section>
<section id="22d" class="paragraf">

### 22 d §

Föreskrifterna om skadestånd i 38, 41 och [42 §](#42)§ lagen ([1982:80](https://selex.se/eli/sfs/1982/80)) om anställningsskydd ska tillämpas, om en myndighet i ett ärende om avstängning bryter mot föreskrifter om beslutande organ eller om omröstning eller mot underrättelseskyldigheten enligt [43 §](#43). Lag ([2025:1021](https://selex.se/eli/sfs/2025/1021)).

</section>

</section>
<section id="arbetskonflikter">

## Arbetskonflikter

</section>
<section id="inskränkningar-i-rätten-att-ge">

## Inskränkningar i rätten att genomföra stridsåtgärder

<section id="23" class="paragraf">

### 23 §

I arbeten som består i myndighetsutövning eller som är oundgängligen nödvändiga för att genomföra myndighetsutövning får stridsåtgärder genomföras bara i form av lockout, strejk, övertidsvägran eller nyanställningsblockad.

I arbeten som avses i första stycket får stridsåtgärder inte genomföras på grund av något annat än förhållandet mellan arbetsgivare och de arbetstagare som omfattas av denna lag.

Även i andra arbeten än som avses i första stycket är stridsåtgärder i syfte att påverka inhemska politiska förhållanden otillåtna inom lagens tillämpningsområde.

</section>
<section id="24" class="paragraf">

### 24 §

Om det uppkommer tvist huruvida en viss stridsåtgärd är tillåten enligt denna lag, får åtgärden inte genomföras förrän tvisten har avgjorts slutligt.

</section>

</section>
<section id="deltagande-i-stridsåtgärder">

## Deltagande i stridsåtgärder

<section id="25" class="paragraf">

### 25 §

En arbetstagare får delta i en stridsåtgärd bara efter beslut av den arbetstagarorganisation som har anordnat stridsåtgärden.

</section>
<section id="26" class="paragraf">

### 26 §

En arbetstagarorganisation får inte anordna eller på något annat sätt föranleda stridsåtgärder som är otillåtna enligt 23 eller [24 §](#24). En sådan organisation får inte heller genom understöd eller på något annat sätt medverka vid otillåtna stridsåtgärder.

Om en arbetstagare som tillhör en arbetstagarorganisation planerar att inleda eller har inlett en otillåten stridsåtgärd, är organisationen skyldig att söka hindra åtgärden eller verka för att den upphör.

</section>

</section>
<section id="överläggningsskyldighet">

## Överläggningsskyldighet

<section id="27" class="paragraf">

### 27 §

Om en arbetstagare som tillhör en arbetstagarorganisation har inlett en stridsåtgärd i strid mot [25 §](#25), skall arbetsgivaren och organisationen omedelbart ta upp överläggning med anledning av stridsåtgärden och gemensamt verka för att den upphör.

Har något annat inte föreskrivits i kollektivavtal, gäller första stycket den lokala arbetstagarorganisationen, om det finns en sådan organisation.

</section>

</section>
<section id="skadestånd">

## Skadestånd

<section id="28" class="paragraf">

### 28 §

Om arbetsgivaren bryter mot 23, 24 eller [27 §](#27) eller om arbetstagarorganisationen bryter mot 26 eller [27 §](#27), skall arbetsgivaren respektive organisationen ersätta uppkomna skador enligt de grunder som anges i 54, 55, 60 och [61 §](#61)§ lagen ([1976:580](https://selex.se/eli/sfs/1976/580)) om medbestämmande i arbetslivet, även om någon förpliktelse till följd av ett kollektivavtal inte har satts åt sidan.

Detsamma gäller en arbetstagare som bryter mot 23, 24 eller [25 §](#25), om något annat inte följer av [29 §](#29).

</section>
<section id="29" class="paragraf">

### 29 §

Har arbetstagarorganisationen inlett eller orsakat en stridsåtgärd som är otillåten enligt 23 eller [24 §](#24), får en arbetstagare åläggas att betala skadestånd för sitt deltagande i åtgärden bara om det finns synnerliga skäl för det.

</section>

</section>
<section id="periodiska-hälsoundersökningar">

## Periodiska hälsoundersökningar

<section id="30" class="paragraf">

### 30 §

Om en arbetstagare har arbetsuppgifter där brister i arbetstagarens hälsotillstånd medför risk för människors liv, personliga säkerhet eller hälsa eller för betydande skador på miljö eller egendom, är arbetstagaren efter en särskild uppmaning av arbetsgivaren skyldig att regelbundet genomgå hälsoundersökningar som är nödvändiga för bedömning av huruvida arbetstagaren har sådana brister i sitt hälsotillstånd.

Första stycket gäller bara för arbetstagare som enligt kollektivavtal eller föreskrifter av regeringen är skyldiga att genomgå hälsoundersökningarna. Kollektivavtalet får tillämpas också på arbetstagare som inte är medlemmar i den avtalsslutande arbetstagarorganisationen, om de sysselsätts i sådant arbete som avses med avtalet. Föreskrifterna får bara avse arbetstagare hos myndigheterna under regeringen.

Om det i en annan lag eller i en förordning, som har meddelats med stöd av en lag, finns föreskrifter som avviker från första eller andra stycket gäller de föreskrifterna.

</section>

</section>
<section id="skiljande-från-arbetsuppgifter">

## Skiljande från arbetsuppgifter

<section id="31" class="paragraf">

### 31 §

En arbetstagare vid Polismyndigheten, Säkerhetspolisen, utrikesförvaltningen, Försvarsmakten, Fortifikationsverket, Försvarets materielverk, Totalförsvarets plikt- och prövningsverk, Försvarshögskolan eller Försvarets radioanstalt får med omedelbar verkan skiljas från sina arbetsuppgifter, om det är nödvändigt med hänsyn till landets bästa. Lag ([2020:1273](https://selex.se/eli/sfs/2020/1273)).

</section>

</section>
<section id="arbetstagare-i-verksledande-el">

## Arbetstagare i verksledande eller därmed jämförlig ställning

<section id="32" class="paragraf">

### 32 §

Föreskrifterna om grunden för uppsägning eller avskedande, turordning vid uppsägning och företrädesrätt till återanställning i lagen ([1982:80](https://selex.se/eli/sfs/1982/80)) om anställningsskydd skall också tillämpas på en arbetstagare i verksledande eller därmed jämförlig ställning som är anställd tills vidare, om något annat inte följer av denna lag eller, såvitt rör andra frågor än grunden för uppsägning eller avskedande, av föreskrifter som regeringen meddelar.

Vad som sägs i första stycket om avskedande gäller även för en arbetstagare i verksledande eller därmed jämförlig ställning som är anställd för begränsad tid. Lag ([2003:297](https://selex.se/eli/sfs/2003/297)).

</section>
<section id="33" class="paragraf">

### 33 §

Är chefen för Arbetsgivarverket eller chefen för Institutet för mänskliga rättigheter anställd för bestämd tid, får han eller hon skiljas från sin anställning före utgången av denna tid, om det är nödvändigt av hänsyn till myndighetens bästa.

Är chefen för någon annan förvaltningsmyndighet som lyder omedelbart under regeringen anställd för bestämd tid, får han eller hon förflyttas till en annan statlig anställning som tillsätts på samma sätt, om det är påkallat av organisatoriska skäl eller annars är nödvändigt av hänsyn till myndighetens bästa. Lag ([2021:643](https://selex.se/eli/sfs/2021/643)).

</section>

</section>
<section id="statens-ansvarsnämnd">

## Statens ansvarsnämnd

<section id="34" class="paragraf">

### 34 §

Statens ansvarsnämnd beslutar i frågor om disciplinansvar, åtalsanmälan, avstängning och avskedande, när det gäller

1. arbetstagare som är anställda genom beslut av regeringen,

2. arbetstagare som utan att vara anställda genom beslut av regeringen har en verksledande eller därmed jämförlig ställning.

Regeringen får föreskriva att nämnden ska besluta i sådana frågor också när det gäller andra arbetstagare. Lag ([2025:1021](https://selex.se/eli/sfs/2025/1021)).

</section>

</section>
<section id="verkställighet-av-beslut">

## Verkställighet av beslut

<section id="35" class="paragraf">

### 35 §

Ett beslut om löneavdrag enligt [15 §](#15) får inte verkställas, förrän beslutet har prövats slutligt eller rätten till talan har förlorats.

</section>
<section id="35a" class="paragraf">

### 35 a §

Ett beslut om avstängning enligt [22 a §](#22a) gäller omedelbart. Lag ([2025:1021](https://selex.se/eli/sfs/2025/1021)).

</section>
<section id="36" class="paragraf">

### 36 §

Ett beslut om skiljande från anställningen enligt [33 §](#33) första stycket gäller omedelbart.

Ett beslut om förflyttning enligt [33 §](#33) andra stycket får inte verkställas, förrän beslutet har prövats slutligt eller rätten till talan har förlorats. Beslutet får dock ges omedelbar verkan, om det finns synnerliga skäl för det.

</section>

</section>
<section id="rättegång">

## Rättegång

<section id="37" class="paragraf">

### 37 §

Mål om tillämpningen av denna lag skall handläggas enligt lagen ([1974:371](https://selex.se/eli/sfs/1974/371)) om rättegången i arbetstvister.

</section>
<section id="38" class="paragraf">

### 38 §

I en tvist om ett beslut enligt 7 c, 22 a, 31 eller [36 §](#36) får domstolen för tiden fram till dess att det finns ett avgörande som fått laga kraft bestämma att beslutet tills vidare inte ska gälla. Lag ([2025:1021](https://selex.se/eli/sfs/2025/1021)).

</section>
<section id="39" class="paragraf">

### 39 §

Om en arbetstagare vill söka ändring i ett beslut enligt 14 eller [33 §](#33), skall han väcka talan inom tre veckor från den dag han fick del av beslutet.

</section>
<section id="40" class="paragraf">

### 40 §

Talan av Riksdagens ombudsmän eller Justitiekanslern om ändring av ett beslut om disciplinansvar enligt [14 §](#14) skall väckas inom tre veckor från det att beslutet meddelades.

</section>
<section id="41" class="paragraf">

### 41 §

Talan om skadestånd enligt 28 eller [29 §](#29) skall väckas inom tre månader från det att stridsåtgärden avslutades.

</section>

</section>
<section id="tillämpningen-av-andra-författ">

## Tillämpningen av andra författningar

<section id="42" class="paragraf">

### 42 §

Föreskrifterna i 2, 21 och [22 §](#22)§ lagen ([1976:580](https://selex.se/eli/sfs/1976/580)) om medbestämmande i arbetslivet ska inte tillämpas i anställningsförhållanden som avses i denna lag.

Föreskrifterna i 11-[14 §](#14)§ lagen om medbestämmande i arbetslivet ska inte tillämpas, när det gäller beslut om att en arbetstagare ska upphöra med eller inte åta sig en bisyssla enligt [7 c §](#7c), disciplinansvar enligt [14 §](#14), åtalsanmälan enligt [22 §](#22), avstängning enligt [22 a §](#22a) eller skiljande från arbetsuppgifter enligt [31 §](#31).

För arbetstagare som avses i [1 §](#1) ska också föreskrifter i andra författningar än lagar tillämpas, även om föreskrifterna avviker från lagen ([1982:80](https://selex.se/eli/sfs/1982/80)) om anställningsskydd. Lag ([2025:1021](https://selex.se/eli/sfs/2025/1021)).

Underrättelse och överläggning

</section>
<section id="43" class="paragraf">

### 43 §

Om det meddelas ett beslut om avstängning enligt [22 a §](#22a) och arbetstagaren är fackligt organiserad, ska arbetsgivaren genast underrätta den lokala arbetstagarorganisation som arbetstagaren tillhör om beslutet. Den lokala arbetstagarorganisationen har rätt till överläggning med arbetsgivaren om avstängningen. Lag ([2025:1021](https://selex.se/eli/sfs/2025/1021)).


</section>

</section>
<section id="övergångsbestämmelser">

## Övergångsbestämmelser

[1994:260](https://selex.se/eli/sfs/1994/260)

1. Denna lag träder i kraft den 1 juli 1994, då lagen ([1976:600](https://selex.se/eli/sfs/1976/600)) om offentlig anställning skall upphöra att gälla.

2. Om det i någon annan lag eller författning hänvisas till en föreskrift som har ersatts genom en föreskrift i denna lag, skall i stället den nya föreskriften tillämpas. Lag ([1999:311](https://selex.se/eli/sfs/1999/311)).

3. I fråga om konstitutorial som har meddelats före ikraftträdandet skall äldre föreskrifter tillämpas.

4. I fråga om anställnings- eller arbetsvillkor för sådana arbetstagare som omfattas av denna lag får regeringen eller den myndighet som regeringen bestämmer tills vidare i författning meddela föreskrifter även om villkoret kan regleras i avtal. Detta gäller dock bara föreskrifter som inte strider mot kollektivavtal.

5. Om det i en författning som inte har beslutats av eller med riksdagen har meddelats föreskrifter i fråga om anställnings- eller arbetsvillkor för sådana arbetstagare som omfattas av denna lag, skall föreskrifterna upphöra att gälla om villkoret regleras genom kollektivavtal.

6. I mål eller ärenden som har påbörjats eller avser omständigheter som inträffat före ikraftträdandet skall äldre föreskrifter tillämpas.

[2003:297](https://selex.se/eli/sfs/2003/297)

1. Denna lag träder i kraft den 1 juli 2003.

2. I ärende som har påbörjats före ikraftträdandet gäller [34 §](#34) i sin äldre lydelse.

[2015:384](https://selex.se/eli/sfs/2015/384)

1. Denna lag träder i kraft den 1 juli 2015.

2. Äldre föreskrifter ska fortfarande gälla för anställning som beslutats före lagens ikraftträdande.

[2016:1270](https://selex.se/eli/sfs/2016/1270)

1. Denna lag träder i kraft den 1 juli 2017.

2. För arbetstagare som har anställts i utvecklingsanställning före ikraftträdandet gäller [3 §](#3) i den äldre lydelsen.

[2022:842](https://selex.se/eli/sfs/2022/842)

1. Denna lag träder i kraft den 30 juni 2022.

2. Lagen tillämpas första gången den 1 oktober 2022.

3. Äldre föreskrifter gäller fram till den 1 oktober 2022.

</section>

</article>