---
beteckning: "2005:765"
rubrik: Förordning om statsbidrag för nationella minoriteter
departement: Kulturdepartementet
utfardad_datum: 2005-11-10
ikraft_datum: 2005-12-15
publicerad_datum: 2025-12-08
pdf_url: https://rkrattsdb.gov.se/SFSdoc/05/050765.pdf
andringsforfattningar:
  - beteckning: "2007:1136"
    rubrik: Förordning om ändring i förordningen om statsbidrag för nationella minoriteter
    ikraft_datum: 2008-01-01
    anteckningar: "ändr. 1, 2, 3, 9, 10, 12, 13 §§; nya 8 a, 12 a, 15 §§, rubr. närmast före 15 §"
  - beteckning: "2009:727"
    rubrik: Förordning om ändring i förordningen om statsbidrag för nationella minoriteter
    ikraft_datum: 2009-08-01
    anteckningar: "ändr. 4, 8, 12 §§"
  - beteckning: "2009:1300"
    rubrik: Förordning om ändring i förordningen om statsbidrag för nationella minoriteter
    ikraft_datum: 2010-01-01
    anteckningar: "ändr. 9, 10, 12, 12 a, 13, 15 §§, rubr. närmast före 13 §; ny 13 a §"
  - beteckning: "2010:1725"
    rubrik: Förordning om ändring i förordningen om statsbidrag för nationella minoriteter
    ikraft_datum: 2011-01-01
    anteckningar: ändr. 12 §
  - beteckning: "2020:393"
    rubrik: Förordning om ändring i förordningen om statsbidrag för nationella minoriteter
    ikraft_datum: 2020-07-01
    anteckningar: ändr. 14 §
  - beteckning: "2022:1798"
    rubrik: Förordning om ändring i förordningen om statsbidrag för nationella minoriteter
    ikraft_datum: 2023-02-01
    anteckningar: ändr. 5 §
  - beteckning: "2025:1450"
    rubrik: Förordning om ändring i förordningen om statsbidrag för nationella minoriteter
    ikraft_datum: 2026-01-01
    anteckningar: "nuvarande 8 a § betecknas 8 c §; ändr. 3, 7, 8, den nya 8 c, 9, 10, 12, 12 a, 13, 13 a, 14, 15 §§; nya 8 a, 8 b, 11 a, 12 b §§, rubr. närmast före 11 a, 12 b §§"
---
<article selex:utfardad_datum="2005-11-10" selex:ikraft_datum="2005-12-15">

# Förordning om statsbidrag för nationella minoriteter

<section id="tillämpningsområde">

## Tillämpningsområde

<section id="1" class="paragraf">

### 1 §

Denna förordning innehåller bestämmelser om statsbidrag till organisationer som företräder nationella minoriteter. Förordningen gäller inte i fråga om Sametinget och organisationer som företräder den nationella minoriteten samer. Förordning ([2007:1136](https://selex.se/eli/sfs/2007/1136)).

</section>

</section>
<section id="syftet-med-statsbidraget">

## Syftet med statsbidraget

<section id="2" class="paragraf">

### 2 §

Syftet med statsbidraget är att stödja och underlätta verksamheten för de organisationer som företräder nationella minoriteter. Förordning ([2007:1136](https://selex.se/eli/sfs/2007/1136)).

</section>

</section>
<section id="bidragsformer">

## Bidragsformer

<section id="3" class="paragraf" selex:status="upphord" selex:upphor_datum="2026-01-01">

### 3 §

Statsbidrag enligt denna förordning lämnas under de förutsättningar som anges i 7-[8 a §](#8a)§ med en lika stor fast del per nationell minoritet och en rörlig del som grundas på antalet lokalföreningar eller avdelningar. Förordning ([2007:1136](https://selex.se/eli/sfs/2007/1136)).

</section>
<section id="3" class="paragraf" selex:status="ikraft" selex:ikraft_datum="2026-01-01">

### 3 §

Statsbidrag enligt denna förordning lämnas i form av organisationsbidrag under de förutsättningar som anges i 7- [8 c §](#8c)§ med en lika stor fast del per nationell minoritet och en rörlig del som grundas på antalet lokalföreningar eller avdelningar. Förordning ([2025:1450](https://selex.se/eli/sfs/2025/1450)).

</section>

</section>
<section id="definitioner">

## Definitioner

<section id="4" class="paragraf">

### 4 §

Med en minoritetsorganisation avses i denna förordning en riksorganisation eller en organisation av riksintresse som

1. företräder någon av de nationella minoriteterna och där medlemmarna i organisationen eller dess lokalföreningar eller avdelningar till övervägande delen utgörs av personer som tillhör den nationella minoriteten, och

2. bedriver verksamhet som syftar till att stärka inflytandet för den nationella minoriteten, att främja den egna nationella minoritetsgruppens identitet, kultur och språk, att motverka diskriminering eller att sprida kunskap om den egna gruppen.

Med en minoritetsorganisation avses också en sådan organisation som bedriver verksamhet med det syfte som anges i första stycket 2 och som företräder någon av de nationella minoriteterna och där medlemmarna i organisationen till övervägande delen utgörs av sådana riksorganisationer eller organisationer av riksintresse som anges i första stycket. Förordning ([2009:727](https://selex.se/eli/sfs/2009/727)).

</section>
<section id="5" class="paragraf">

### 5 §

Med en riksorganisation avses i denna förordning en organisation som har minst fem lokalföreningar eller avdelningar på olika orter i Sverige.

Med en organisation av riksintresse avses i denna förordning en organisation som bedriver en verksamhet som är av allmänt intresse för hela samhället och inte endast lokalt. Förordning ([2022:1798](https://selex.se/eli/sfs/2022/1798)).

</section>
<section id="6" class="paragraf">

### 6 §

Med en lokalförening eller en avdelning inom en minoritetsorganisation avses i denna förordning en sådan förening eller avdelning

1. som är införd i minoritetsorganisationens register över lokalföreningar eller avdelningar,

2. i vilken medlemmarna och organ utsedda av medlemmarna beslutar om lokalföreningens eller avdelningens verksamhet och ekonomi, och

3. som bedriver verksamhet.

</section>

</section>
<section id="förutsättningar-för-bidrag">

## Förutsättningar för bidrag

<section id="7" class="paragraf" selex:status="upphord" selex:upphor_datum="2026-01-01">

### 7 §

Bidrag lämnas för ett år i sänder i mån av tillgång på medel. Ett bidragsår avser det statliga budgetåret.

</section>
<section id="7" class="paragraf" selex:status="ikraft" selex:ikraft_datum="2026-01-01">

### 7 §

Bidrag lämnas för ett år i sänder om det finns medel. Ett bidragsår avser det statliga budgetåret. Förordning ([2025:1450](https://selex.se/eli/sfs/2025/1450)).

</section>
<section id="8" class="paragraf" selex:status="upphord" selex:upphor_datum="2026-01-01">

### 8 §

Statsbidrag får lämnas till en minoritetsorganisation som ansöker om bidrag och som

1. har stadgar och styrelse eller motsvarande organ,

2. är en öppen sammanslutning i vilken medlemskapet är frivilligt,

3. är demokratiskt uppbyggd,

4. bedriver verksamhet i Sverige sedan minst två år, och

5. strävar efter att kvinnor och män ska ha en jämn fördelning av makt och inflytande i organisationen.

För den rörliga delen av statsbidraget krävs dessutom att minoritetsorganisationen har minst två egna lokalföreningar eller avdelningar.

Vid bedömningen av bidragets storlek ska hänsyn tas till om organisationen får annat statsbidrag för sin verksamhet. Förordning ([2009:727](https://selex.se/eli/sfs/2009/727)).

</section>
<section id="8" class="paragraf" selex:status="ikraft" selex:ikraft_datum="2026-01-01">

### 8 §

Statsbidrag får lämnas till en minoritetsorganisation som ansöker om bidrag och som

1. har stadgar och styrelse eller motsvarande organ,

2. är en öppen sammanslutning i vilken medlemskapet är frivilligt,

3. är självständig och demokratiskt uppbyggd,

4. bedriver verksamhet i Sverige utan vinstsyfte sedan minst två år före dagen för ansökan, och

5. strävar efter att kvinnor och män ska ha en jämn fördelning av makt och inflytande i organisationen.

För den rörliga delen av statsbidraget krävs dessutom att minoritetsorganisationen har minst två egna lokalföreningar eller avdelningar.

Bidrag får inte beviljas om sökanden har fått ett annat statligt organisationsbidrag för samma bidragsår. Förordning ([2025:1450](https://selex.se/eli/sfs/2025/1450)).

</section>
<section id="8a" class="paragraf" selex:status="upphavd" selex:upphor_datum="2026-01-01" selex:upphavd="true">

### /Ny beteckning 8 c § U:2026-01-01/ 8 a §

Bidrag får inte lämnas till en organisation som har skulder för svenska skatter eller avgifter hos Kronofogdemyndigheten eller som är i likvidation eller försatt i konkurs. Förordning ([2007:1136](https://selex.se/eli/sfs/2007/1136)).

</section>
<section id="8a" class="paragraf" selex:status="ikraft" selex:ikraft_datum="2026-01-01">

### 8 a §

Statsbidrag får inte lämnas till en minoritetsorganisation om den eller någon av dess företrädare som agerar inom ramen för verksamheten

1. utövar våld, tvång eller hot mot en person eller på annat sätt kränker en persons grundläggande fri- och rättigheter,

2. diskriminerar personer eller grupper av personer eller på annat sätt bryter mot principen om alla människors lika värde,

3. försvarar, främjar eller uppmanar till sådana ageranden som anges i 1 eller 2, eller

4. motarbetar det demokratiska styrelseskicket. Förordning ([2025:1450](https://selex.se/eli/sfs/2025/1450)).

</section>
<section id="8b" class="paragraf" selex:status="ikraft" selex:ikraft_datum="2026-01-01">

### 8 b §

Om en minoritetsorganisation eller dess företrädare har agerat på ett sådant sätt som anges i [8 a §](#8a), får statsbidrag ändå lämnas till organisationen om det finns särskilda skäl. Vid denna bedömning ska det särskilt beaktas om

1. organisationen har tagit avstånd från agerandet,

2. organisationen har vidtagit adekvata åtgärder för att säkerställa att agerandet inte upprepas,

3. det är fråga om ett enstaka agerande, och

4. agerandet ligger långt tillbaka i tiden. Förordning ([2025:1450](https://selex.se/eli/sfs/2025/1450)).

</section>
<section id="8c" class="paragraf" selex:status="ikraft" selex:ikraft_datum="2026-01-01">

### 8 c §

Statsbidrag får inte lämnas till en minoritetsorganisation som

1. är i likvidation eller försatt i konkurs,

2. har skatte- eller avgiftsskulder eller andra skulder som har överlämnats till Kronofogdemyndigheten och som vid indrivning handläggs som allmänt mål, eller

3. har en skuld som inte betalats i rätt tid och som avser återkrav av bidrag som har lämnats av Myndigheten för ungdoms- och civilsamhällesfrågor. Förordning ([2025:1450](https://selex.se/eli/sfs/2025/1450)).

</section>

</section>
<section id="ansökan-om-bidrag">

## Ansökan om bidrag

<section id="9" class="paragraf" selex:status="upphord" selex:upphor_datum="2026-01-01">

### 9 §

Ansökningar om bidrag enligt denna förordning prövas av Länsstyrelsen i Stockholms län.

Ett beslut om bidrag får förenas med villkor. Dessa ska framgå av beslutet. Förordning ([2009:1300](https://selex.se/eli/sfs/2009/1300)).

</section>
<section id="9" class="paragraf" selex:status="ikraft" selex:ikraft_datum="2026-01-01">

### 9 §

Ansökningar om bidrag enligt denna förordning prövas av Myndigheten för ungdoms- och civilsamhällesfrågor.

Ett beslut om bidrag får förenas med villkor. Dessa ska framgå av beslutet. Förordning ([2025:1450](https://selex.se/eli/sfs/2025/1450)).

</section>
<section id="10" class="paragraf" selex:status="upphord" selex:upphor_datum="2026-01-01">

### 10 §

En ansökan om statsbidrag ska göras skriftligen på en blankett som Länsstyrelsen i Stockholms län tillhandahåller. Ansökan ska vara egenhändigt undertecknad av behörig företrädare för organisationen och ha kommit in till länsstyrelsen senast den 1 oktober året före bidragsåret.

Tillsammans med ansökan ska organisationen lämna sina stadgar och en verksamhetsberättelse för det senaste verksamhetsåret samt uppgifter om sammansättningen i styrelsen eller motsvarande organ.

Organisationen är skyldig att lämna länsstyrelsen även de andra handlingar och uppgifter som länsstyrelsen anser krävs för prövning av ansökan. Förordning ([2009:1300](https://selex.se/eli/sfs/2009/1300)).

</section>
<section id="10" class="paragraf" selex:status="ikraft" selex:ikraft_datum="2026-01-01">

### 10 §

En ansökan om statsbidrag ska göras skriftligen av en behörig företrädare för organisationen och lämnas in till Myndigheten för ungdoms- och civilsamhällesfrågor senast vid den tidpunkt som myndigheten bestämmer.

Tillsammans med ansökan ska organisationen lämna sina stadgar och en verksamhetsberättelse för det senaste verksamhetsåret samt uppgifter om sammansättningen i styrelsen eller motsvarande organ.

Organisationen är skyldig att till Myndigheten för ungdoms- och civilsamhällesfrågor lämna även de andra handlingar och uppgifter som myndigheten anser krävs för prövning av ansökan. Förordning ([2025:1450](https://selex.se/eli/sfs/2025/1450)).

</section>
<section id="11" class="paragraf">

### 11 §

Om den som ansöker om bidrag enligt denna förordning inte lämnar de handlingar och uppgifter som följer av [10 §](#10), skall sökanden ges möjlighet att komplettera ansökan inom en viss tid. Om sökanden inte följer en uppmaning att komplettera ansökan, får denna prövas i befintligt skick.

</section>

</section>
<section id="anmälningsskyldighet" selex:status="ikraft" selex:ikraft_datum="2026-01-01">

## Anmälningsskyldighet

<section id="11a" class="paragraf" selex:status="ikraft" selex:ikraft_datum="2026-01-01">

### 11 a §

Den som ansöker om eller har beviljats bidrag enligt denna förordning ska snarast möjligt till Myndigheten för ungdoms- och civilsamhällesfrågor anmäla sådana ändrade förhållanden som kan påverka rätten till eller storleken på bidraget. Förordning ([2025:1450](https://selex.se/eli/sfs/2025/1450)).

</section>

</section>
<section id="redovisning">

## Redovisning

<section id="12" class="paragraf" selex:status="upphord" selex:upphor_datum="2026-01-01">

### 12 §

En organisation som har beviljats bidrag enligt denna förordning är skyldig att lämna de redovisningshandlingar, verksamhetsberättelser och andra uppgifter som Länsstyrelsen i Stockholms län i varje enskilt fall bestämmer. En ekonomisk redovisning ska vara bestyrkt av revisor och, om det bidrag som har beviljats uppgår till minst sex prisbasbelopp enligt [2 kap. 6 och 7 §§ socialförsäkringsbalken](https://selex.se/eli/sfs/2010/110#kap2.6), av auktoriserad eller godkänd revisor. Förordning ([2010:1725](https://selex.se/eli/sfs/2010/1725)).

</section>
<section id="12" class="paragraf" selex:status="ikraft" selex:ikraft_datum="2026-01-01">

### 12 §

En organisation som har beviljats bidrag enligt denna förordning ska senast vid den tidpunkt som anges i beslutet till Myndigheten för ungdoms- och civilsamhällesfrågor lämna en ekonomisk redovisning av det mottagna bidraget samt en redogörelse för vad bidraget har använts till, vilka resultat som har uppnåtts och hur resultaten förhåller sig till det syfte med bidraget som anges i [2 §](#2).

Organisationen är vidare skyldig att lämna de redovisningshandlingar, verksamhetsberättelser och andra uppgifter som Myndigheten för ungdoms- och civilsamhällesfrågor i varje enskilt fall bestämmer.

En revisor ska granska redovisningen enligt första stycket. Revisorns rapport över granskningen ska bifogas redovisningen. Om det bidrag som har beviljats uppgår till minst sex prisbasbelopp enligt [2 kap. 6 och 7 §§ socialförsäkringsbalken](https://selex.se/eli/sfs/2010/110#kap2.6), ska granskningen göras av en auktoriserad eller godkänd revisor. Förordning ([2025:1450](https://selex.se/eli/sfs/2025/1450)).

</section>
<section id="12a" class="paragraf" selex:status="upphord" selex:upphor_datum="2026-01-01">

### 12 a §

Länsstyrelsen i Stockholms län ska i sin årsredovisning lämna en samlad redovisning av vilka som har fått bidrag, med vilka belopp och för vilka ändamål. Länsstyrelsen ska dessutom senast den 1 juni varje år till regeringen lämna en sammanfattande redogörelse för vad bidragen har använts till och, om möjligt, en bedömning av statsbidragets effekter i förhållande till syftet med bidragen. Förordning ([2009:1300](https://selex.se/eli/sfs/2009/1300)).

</section>
<section id="12a" class="paragraf" selex:status="ikraft" selex:ikraft_datum="2026-01-01">

### 12 a §

Myndigheten för ungdoms- och civilsamhällesfrågor ska i sin årsredovisning lämna en samlad redovisning av vilka som har fått bidrag, med vilka belopp och för vilka ändamål.

Myndigheten ska dessutom senast den 1 juni varje år till regeringen lämna en sammanfattande redogörelse för vad bidragen har använts till och, om möjligt, en bedömning av statsbidragets effekter i förhållande till syftet med bidragen. Förordning ([2025:1450](https://selex.se/eli/sfs/2025/1450)).

</section>

</section>
<section id="hinder-mot-utbetalning" selex:status="ikraft" selex:ikraft_datum="2026-01-01">

## Hinder mot utbetalning

<section id="12b" class="paragraf" selex:status="ikraft" selex:ikraft_datum="2026-01-01">

### 12 b §

Myndigheten för ungdoms- och civilsamhällesfrågor ska besluta om att ett beviljat bidrag helt eller delvis inte ska betalas ut om mottagaren av bidraget inte längre uppfyller villkoren för det eller om det finns grund för återbetalning enligt [13 §](#13). Ett sådant beslut gäller omedelbart. Förordning ([2025:1450](https://selex.se/eli/sfs/2025/1450)).

</section>

</section>
<section id="återbetalning-och-återkrav">

## Återbetalning och återkrav

<section id="13" class="paragraf" selex:status="upphord" selex:upphor_datum="2026-01-01">

### 13 §

Mottagaren av ett bidrag enligt denna förordning är återbetalningsskyldig om

1. mottagaren genom att lämna oriktiga uppgifter eller på annat sätt har förorsakat att bidraget har lämnats felaktigt eller med för högt belopp,

2. bidraget av något annat skäl än vad som sägs i 1 har lämnats felaktigt eller med för högt belopp och mottagaren borde ha insett detta,

3. bidraget inte används för det syfte som anges i [2 §](#2),

4. mottagaren inte lämnar sådana handlingar och uppgifter som avses i [12 §](#12), eller

5. villkor i beslutet inte har följts. Förordning ([2009:1300](https://selex.se/eli/sfs/2009/1300)).

</section>
<section id="13" class="paragraf" selex:status="ikraft" selex:ikraft_datum="2026-01-01">

### 13 §

Mottagaren av ett bidrag enligt denna förordning är återbetalnings-skyldig om

1. mottagaren genom att lämna oriktiga uppgifter eller på annat sätt har förorsakat att bidraget har lämnats felaktigt eller med för högt belopp,

2. bidraget av något annat skäl än vad som sägs i 1 har lämnats felaktigt eller med för högt belopp och mottagaren borde ha insett detta,

3. bidraget inte har utnyttjats eller använts för det syfte som anges i [2 §](#2),

4. mottagaren inte lämnar en sådan ekonomisk redovisning eller sådana handlingar och uppgifter som avses i [12 §](#12),

5. villkor i beslutet inte har följts, eller

6. mottagaren inte uppfyller villkoren i [8 a §](#8a) och det inte finns sådana särskilda skäl enligt [8 b §](#8b) som innebär att bidrag ändå får lämnas. Förordning ([2025:1450](https://selex.se/eli/sfs/2025/1450)).

</section>
<section id="13a" class="paragraf" selex:status="upphord" selex:upphor_datum="2026-01-01">

### 13 a §

Om en bidragsmottagare är återbetalningsskyldig enligt [13 §](#13), ska Länsstyrelsen i Stockholms län besluta att helt eller delvis kräva tillbaka bidraget. Om det finns särskilda skäl för det, får länsstyrelsen efterge kravet på återbetalning helt eller delvis. Förordning ([2009:1300](https://selex.se/eli/sfs/2009/1300)).

</section>
<section id="13a" class="paragraf" selex:status="ikraft" selex:ikraft_datum="2026-01-01">

### 13 a §

Om en bidragsmottagare är återbetalningsskyldig enligt [13 §](#13), ska Myndigheten för ungdoms- och civilsamhällesfrågor besluta att helt eller delvis kräva tillbaka bidraget. Om det finns särskilda skäl för det, får myndigheten helt eller delvis avstå från kravet på återbetalning. Förordning ([2025:1450](https://selex.se/eli/sfs/2025/1450)).

</section>

</section>
<section id="överklagande">

## Överklagande

<section id="14" class="paragraf" selex:status="upphord" selex:upphor_datum="2026-01-01">

### 14 §

I [40 §](#40) förvaltningslagen ([2017:900](https://selex.se/eli/sfs/2017/900)) finns bestämmelser om överklagande till allmän förvaltningsdomstol. Andra beslut än beslut i fråga om ansökan om bidrag får dock inte överklagas. Förordning ([2020:393](https://selex.se/eli/sfs/2020/393)).

</section>
<section id="14" class="paragraf" selex:status="ikraft" selex:ikraft_datum="2026-01-01">

### 14 §

I [40 §](#40) förvaltningslagen ([2017:900](https://selex.se/eli/sfs/2017/900)) finns bestämmelser om överklagande till allmän förvaltningsdomstol. Förordning ([2025:1450](https://selex.se/eli/sfs/2025/1450)).

</section>

</section>
<section id="bemyndigande">

## Bemyndigande

<section id="15" class="paragraf" selex:status="upphord" selex:upphor_datum="2026-01-01">

### 15 §

Länsstyrelsen i Stockholms län får meddela de föreskrifter som behövs för verkställigheten av denna förordning. Förordning ([2009:1300](https://selex.se/eli/sfs/2009/1300)).

</section>
<section id="15" class="paragraf" selex:status="ikraft" selex:ikraft_datum="2026-01-01">

### 15 §

Myndigheten för ungdoms- och civilsamhällesfrågor får meddela de föreskrifter som behövs för verkställigheten av denna förordning. Förordning ([2025:1450](https://selex.se/eli/sfs/2025/1450)).


</section>

</section>
<section id="övergångsbestämmelser">

## Övergångsbestämmelser

[2005:765](https://selex.se/eli/sfs/2005/765)

1. Denna förordning träder i kraft den 15 december 2005 och tillämpas första gången i fråga om statsbidrag för bidragsåret 2006.

2. För ansökningar om statsbidrag för bidragsåret 2006 gäller som sista ansökningsdag den 16 januari 2006.

[2007:1136](https://selex.se/eli/sfs/2007/1136)

1. Denna förordning träder i kraft den 1 januari 2008.

2. Bestämmelsen i [12 a §](#12a) tillämpas i fråga om årsredovisningen första gången 2009.

[2009:727](https://selex.se/eli/sfs/2009/727)

Denna förordning träder i kraft den 1 augusti 2009.

Bestämmelserna i [12 §](#12) i sin nya lydelse tillämpas första gången för ekonomiska redovisningar av bidrag som beviljas 2010.

[2009:1300](https://selex.se/eli/sfs/2009/1300)

1. Denna förordning träder i kraft den 1 januari 2010.

2. Bestämmelserna i [12 a §](#12a) i sin nya lydelse tillämpas första gången i fråga om årsredovisningen för 2011.

3. Äldre föreskrifter gäller fortfarande för bidrag som har beviljats före ikraftträdandet.

[2025:1450](https://selex.se/eli/sfs/2025/1450)

1. Denna förordning träder i kraft den 1 januari 2026.

2. Bestämmelserna i [8 c §](#8c) 3 i den nya lydelsen ska även tillämpas på återkrav av bidrag som har lämnats av Länsstyrelsen i Stockholms län.

3. Bestämmelserna i [12 a §](#12a) i den nya lydelsen ska tillämpas första gången för redovisning av bidrag som beviljats 2026.

4. Myndigheten för ungdoms- och civilsamhällesfrågor ska efter ikraftträdandet handlägga ärenden om statsbidrag enligt denna förordning som har inletts hos Länsstyrelsen i Stockholms län. Länsstyrelsen i Stockholms län ska överlämna handlingarna till Myndigheten för ungdoms- och civilsamhällesfrågor.

5. Äldre bestämmelser gäller fortfarande för bidrag och redovisning av bidrag som har beviljats före ikraftträdandet.

</section>

</article>