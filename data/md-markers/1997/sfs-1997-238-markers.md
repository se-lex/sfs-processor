---
beteckning: "1997:238"
rubrik: Lag om arbetslöshetsförsäkring
departement: Arbetsmarknadsdepartementet
utfardad_datum: 1997-05-29
ikraft_datum: 1998-01-01
publicerad_datum: 2026-01-02
forarbeten: - "PROP 1996/97:107"
  - "BET 1996/97:AU13"
  - "RSKR 1996/97:236"
pdf_url: https://svenskforfattningssamling.se/sites/default/files/sfs/1997-05/SFS1997-238.pdf
andringsforfattningar:
  - beteckning: "1998:391"
    rubrik: Lag om ändring i lagen om arbetslöshetsförsäkring
    ikraft_datum: 1998-10-01
    anteckningar: ändr. 60 §
  - beteckning: "1998:1783"
    rubrik: Lag om ändring i lagen om arbetslöshetsförsäkring
    ikraft_datum: 1999-01-01
    anteckningar: "ändr. 3 a, 6, 14, 17, 19, 22 §§"
  - beteckning: "2000:627"
    rubrik: Lag om ändring i lagen om arbetslöshetsförsäkring
    ikraft_datum: 2000-08-01
    anteckningar: "ändr. 9, 11, 14, 16, 17, 19, 30, 46 §§"
  - beteckning: "2000:1460"
    rubrik: Lag om ändring i lagen om arbetslöshetsförsäkring
    ikraft_datum: 2001-02-05
    anteckningar: "upph. 19, 30 §§, rubr. närmast före 19 §; ändr. 9, 14, 16, 17, 18, 22, 23, 25, 43, 44, 45, 46 §§, rubr. närmast före 46 §; nya 9 a, 13 a, 17 a, 45 a §§, rubr. närmast före 45 a §"
  - beteckning: "2001:28"
    rubrik: Lag om ändring i lagen om arbetslöshetsförsäkring
    ikraft_datum: 2001-04-01
    anteckningar: ändr. 49 §
  - beteckning: "2001:63"
    rubrik: Lag om ändring i lagen om arbetslöshetsförsäkring
    ikraft_datum: 2002-06-01
    anteckningar: ändr. 48 §
  - beteckning: "2001:1153"
    rubrik: Lag om ändring i lagen om arbetslöshetsförsäkring
    ikraft_datum: 2002-07-01
    anteckningar: "nya 48 a, 48 b, 48 c, 48 d, 48 e §§"
  - beteckning: "2002:544"
    rubrik: Lag om ändring i lagen om arbetslöshetsförsäkring
    ikraft_datum: 2002-08-01
    anteckningar: ändr. 47 §
  - beteckning: "2002:205"
    rubrik: Lag om ändring i lagen om arbetslöshetsförsäkring
    ikraft_datum: 2003-01-01
    anteckningar: ändr. 27 §
  - beteckning: "2002:545"
    rubrik: Lag om ändring i lagen om arbetslöshetsförsäkring
    ikraft_datum: 2003-01-01
    anteckningar: "nuvarande 48 e § betecknas 48 f §; ändr. 47, 48, 48 f, 51, 52, 54, 57, 59, 66 §§; ny 48 e §"
  - beteckning: "2002:626"
    rubrik: Lag om ändring i lagen om arbetslöshetsförsäkring
    ikraft_datum: 2003-01-01
    anteckningar: "ändr. 17, 46 §§"
  - beteckning: "2002:1134"
    rubrik: Lag om ändring i lagen om ändring i lagen om arbetslöshetsförsäkring
    ikraft_datum: 2003-07-01
    anteckningar: "ändr. ikrafttr.best. till 2002:545"
  - beteckning: "2003:330"
    rubrik: Lag om arbetslöshetsförsäkring
    ikraft_datum: 2003-09-01
    anteckningar: "ändr. 7, 17, 18, 23 §§; nya 14 a, 19, 30, 30 a §"
  - beteckning: "2003:469"
    rubrik: Lag om ändring i lagen om ändring i lagen om ändring i lagen om arbetslöshetsförsäkring
    ikraft_datum: 2004-01-01
    anteckningar: "ändr. ikrafttr. till 2002:545"
  - beteckning: "2004:184"
    rubrik: Lag om ändring i lagen om arbetslöshetsförsäkring
    ikraft_datum: 2004-07-01
    anteckningar: ändr. 16 §
  - beteckning: "2004:836"
    rubrik: Lag om ändring i lagen om arbetslöshetsförsäkring
    ikraft_datum: 2005-01-01
    anteckningar: "ändr. 48 c, 48 d §§"
  - beteckning: "2004:880"
    rubrik: Lag om ändring i lagen om arbetslöshetsförsäkring
    ikraft_datum: 2005-01-01
    anteckningar: ändr. 16 §
  - beteckning: "2005:1197"
    rubrik: Lag om ändring i lagen om arbetslöshetsförsäkring
    ikraft_datum: 2006-01-01
    anteckningar: ändr. 10 §
  - beteckning: "2006:133"
    rubrik: Lag om ändring i lagen om arbetslöshetsförsäkring
    ikraft_datum: 2006-04-01
    anteckningar: "nuvarande 48 e, 48 f §§ betecknas 48 f, 48 g §§; ändr. den nya 48 g §; ny 48 e §"
  - beteckning: "2006:827"
    rubrik: Lag om ändring i lagen om arbetslöshetsförsäkring
    ikraft_datum: 2006-07-01
    anteckningar: ändr. 16 §
  - beteckning: "2006:470"
    rubrik: Lag om ändring i lagen om arbetslöshetsförsäkring
    ikraft_datum: 2006-07-01
    anteckningar: "upph. 3 a §; nuvarande 48 f, 48 g §§ betecknas 48 g, 48 i §§; ändr. 3, 13, 28, 29 §§, de nya 48 g, 48 i §§; nya 48 h, 68 a §§"
  - beteckning: "2006:1527"
    rubrik: Lag om ändring i lagen om arbetslöshetsförsäkring
    ikraft_datum: 2007-01-01
    anteckningar: ändr. 17 §
  - beteckning: "2006:6"
    rubrik: Lag om ändring i lagen om arbetslöshetsförsäkring
    ikraft_datum: 2007-01-01
    anteckningar: ändr. 17 a §
  - beteckning: "2006:1546"
    rubrik: Lag om ändring i lagen om arbetslöshetsförsäkring
    ikraft_datum: 2007-01-01
    anteckningar: "upph. 18, 19, 30 a §§, rubr. närmast före 18 §; ändr. 7, 12, 13 a, 25, 26, 28 §§; ny 27 a §"
  - beteckning: "2006:1547"
    rubrik: Lag om ändring i lagen om ändring i lagen om arbetslöshetsförsäkring
    ikraft_datum: 2007-01-01
    anteckningar: "ändr. 17 a §, ikrafttr.- och övergångsbest. i 2006:6"
  - beteckning: "2007:393"
    rubrik: Lag om ändring i lagen om arbetslöshetsförsäkring
    ikraft_datum: 2007-07-02
    anteckningar: "upph. 9 a, 14 a §§; ändr. 17, 22, 23, 26, 27 a, 28, 30, 39, 48 a, 48 b, 48 c, 48 g, 48 h §§"
  - beteckning: "2007:413"
    rubrik: Lag om ändring i lagen om arbetslöshetsförsäkring
    ikraft_datum: 2007-10-01
    anteckningar: ändr. 22 §
  - beteckning: "2007:810"
    rubrik: Lag om ändring i lagen om arbetslöshetsförsäkring
    ikraft_datum: 2007-12-01
    anteckningar: ändr. 9 §; ny 30 a §
  - beteckning: "2008:33"
    rubrik: Lag om ändring i lagen om arbetslöshetsförsäkring
    ikraft_datum: 2008-04-07
    anteckningar: ändr. 40 §
  - beteckning: "2008:310"
    rubrik: Lag om ändring i lagen om arbetslöshetsförsäkring
    ikraft_datum: 2008-07-01
    anteckningar: ändr. 16 §
  - beteckning: "2008:412"
    rubrik: Lag om ändring i lagen om arbetslöshetsförsäkring
    ikraft_datum: 2008-07-07
    anteckningar: ändr. 21 §
  - beteckning: "2009:11"
    rubrik: Lag om ändring i lagen om arbetslöshetsförsäkring
    ikraft_datum: 2009-03-02
    anteckningar: "ändr. 68, 68 a §§; nya 68 b, 68 c, 68 d, 68 e, 70 §§"
  - beteckning: "2009:666"
    rubrik: Lag om ändring i lagen om arbetslöshetsförsäkring
    ikraft_datum: 2009-07-01
    anteckningar: "upph. 30 a §; nuvarande 28, 29 §§ betecknas 23 b, 25 a §§; ändr. 7, 16, 17, 23, den nya 23 b, 24, 25, den nya 25 a, 26, 27 a, 30, 31, 37, 48 c §§ rubr. närmast före 16 §, rubr. närmast före 16, 20 §§ sätts närmast före de nya 23 a, 19 §§; nya 15 a, 15 b, 15 c, 19, 22 a, 22 b, 23 a, 23 c, 23 d, 23 e, 23 f, 23 g §§, rubr. närmast före 23 a §"
  - beteckning: "2009:995"
    rubrik: Lag om ändring i lagen om arbetslöshetsförsäkring
    ikraft_datum: 2010-01-01
    anteckningar: "ändr. 48 c, 48 d §§"
  - beteckning: "2009:667"
    rubrik: Lag om ändring i lagen om arbetslöshetsförsäkring
    ikraft_datum: 2010-01-01
    anteckningar: ändr. 7 §
  - beteckning: "2009:1596"
    rubrik: Lag om ändring i lagen om arbetslöshetsförsäkring
    ikraft_datum: 2010-01-01
    anteckningar: "ändr. 12, 15, 16, 17 a §§; nya 3 a, 7 a, 15 d, 33 a §§, rubr. närmast före 33 a §"
  - beteckning: "2009:1437"
    rubrik: Lag om ändring i lagen om arbetslöshetsförsäkring
    ikraft_datum: 2010-01-01
    anteckningar: ändr. 3 §; ny 47 a §
  - beteckning: "2009:824"
    rubrik: Lag om ändring i lagen om arbetslöshetsförsäkring
    ikraft_datum: 2010-02-15
    anteckningar: "ändr. 49, 59 §§"
  - beteckning: "2010:458"
    rubrik: Lag om ändring i lagen om arbetslöshetsförsäkring
    ikraft_datum: 2010-07-01
    anteckningar: ändr. 17 §
  - beteckning: "2010:445"
    rubrik: Lag om ändring i lagen om arbetslöshetsförsäkring
    ikraft_datum: 2010-07-05
    anteckningar: "ändr. 1, 25 a, 34, 35, 36, 37, 39 §§, rubr. närmast före 34 §; nya 34 a, 34 b, 34 c, 35 a, 37 a, 37 b, 38 a, 39 a §§, rubr. närmast före 35, 37, 37 b §§"
  - beteckning: "2010:1449"
    rubrik: Lag om ändring i lagen om arbetslöshetsförsäkring
    ikraft_datum: 2011-01-01
    anteckningar: ändr. 59 §
  - beteckning: "2010:1267"
    rubrik: Lag om ändring i lagen om arbetslöshetsförsäkring
    ikraft_datum: 2011-01-01
    anteckningar: "ändr. 13 a, 16, 17, 20, 23 b, 69 §§"
  - beteckning: "2010:2032"
    rubrik: Lag om ändring i lagen om arbetslöshetsförsäkring
    ikraft_datum: 2011-01-03
    anteckningar: ändr. 36 §
  - beteckning: "2010:2030"
    rubrik: Lag om ändring i lagen om arbetslöshetsförsäkring
    ikraft_datum: 2011-01-31
    anteckningar: "ändr. 10, 15 a, 16, 17, 17 a, 23, 23 b §§; nya 16 a, 16 b, 16 c, 18 §§"
  - beteckning: "2011:128"
    rubrik: Lag om ändring i lagen om arbetslöshetsförsäkring
    ikraft_datum: 2011-04-01
    anteckningar: ändr. 3 a §
  - beteckning: "2011:1384"
    rubrik: Lag om ändring i lagen om arbetslöshetsförsäkring
    ikraft_datum: 2012-01-01
    anteckningar: ändr. 37 §
  - beteckning: "2012:413"
    rubrik: Lag om ändring i lagen om arbetslöshetsförsäkring
    ikraft_datum: 2012-07-01
    anteckningar: "ändr. 14, 22, 26, 46, 49 §§"
  - beteckning: "2009:1597"
    rubrik: Lag om ändring i lagen om arbetslöshetsförsäkring
    ikraft_datum: 2013-02-01
    anteckningar: "upph. 3 a, 7 a, 15 d, 33 a §§, rubr. närmast före 33 a §; ändr. 12, 15, 17 a §§"
  - beteckning: "2013:96"
    rubrik: Lag om ändring i lagen om arbetslöshetsförsäkring
    ikraft_datum: 2013-07-01
    anteckningar: "ändr. 49, 60 §§"
  - beteckning: "2013:152"
    rubrik: Lag om ändring i lagen om arbetslöshetsförsäkring
    ikraft_datum: 2013-09-01
    anteckningar: "upph. 44, 45 a, 66 §§, rubr. närmast före 45 a, 66 §§; nuvarande 11, 70 §§ betecknas 44, 66 §§; ändr. 9, 10, 43, 45, 46, 47, nya 44, 66 §§, rubr. närmast före 43, 46, 47 §§; nya 9 a, 11, 43 a, 43 b, 44 a, 46 a, 46 b, 47 c §§, rubr. närmast före 48, nya 66, 67 §§"
  - beteckning: "2013:958"
    rubrik: Lag om ändring i lagen om arbetslöshetsförsäkring
    ikraft_datum: 2014-01-01
    anteckningar: "ändr. 10, 13, 15 a, 17 a §§; ny 16 d §"
  - beteckning: "2015:496"
    rubrik: Lag om ändring i lagen om arbetslöshetsförsäkring
    ikraft_datum: 2015-09-07
    anteckningar: "ändr, 25 §"
  - beteckning: "2015:761"
    rubrik: Lag om ändring i lagen om arbetslöshetsförsäkring
    ikraft_datum: 2016-02-01
    anteckningar: ändr. 16 §
  - beteckning: "2017:1126"
    rubrik: Lag om ändring i lagen om arbetslöshetsförsäkring
    ikraft_datum: 2018-01-01
    anteckningar: ändr. 16 §
  - beteckning: "2017:587"
    rubrik: Lag om ändring i lagen om arbetslöshetsförsäkring
    ikraft_datum: 2018-01-01
    anteckningar: "ändr. 10, 16 c §§"
  - beteckning: "2018:519"
    rubrik: Lag om ändring i lagen om arbetslöshetsförsäkring
    ikraft_datum: 2018-07-02
    anteckningar: ändr. 21 §
  - beteckning: "2018:107"
    rubrik: Lag om ändring i lagen om arbetslöshetsförsäkring
    ikraft_datum: 2018-07-02
    anteckningar: "upph. 27, 33 §§; ändr. 7, 26, 31, 32, 44 a, 46 b §§; nya 13 b, 44 b §§"
  - beteckning: "2020:217"
    rubrik: Lag om ändring i lagen om arbetslöshetsförsäkring
    ikraft_datum: 2020-04-13
    anteckningar: "ändr. 7, 12, 13 a, 24, 36 §§"
  - beteckning: "2020:477"
    rubrik: Lag om ändring i lagen om arbetslöshetsförsäkring
    ikraft_datum: 2020-10-01
    anteckningar: ändr. 25 a §
  - beteckning: "2020:1255"
    rubrik: Lag om ändring i lagen om arbetslöshetsförsäkring
    ikraft_datum: 2021-01-01
    anteckningar: ändr. 48 §
  - beteckning: "2020:218"
    rubrik: Lag om ändring i lagen om arbetslöshetsförsäkring
    ikraft_datum: 2021-01-01
    anteckningar: "ändr. 7, 12 §§"
  - beteckning: "2020:219"
    rubrik: Lag om ändring i lagen om arbetslöshetsförsäkring
    ikraft_datum: 2021-01-04
    anteckningar: "ändr. 12, 24, 36 §§"
  - beteckning: "2021:63"
    rubrik: Lag om ändring i lagen om arbetslöshetsförsäkring
    ikraft_datum: 2021-02-22
    anteckningar: ändr. 36 §
  - beteckning: "2021:324"
    rubrik: Lag om ändring i lagen om arbetslöshetsförsäkring
    ikraft_datum: 2021-05-31
    anteckningar: ny 38 b §
  - beteckning: "2021:1286"
    rubrik: Lag om ändring i lagen om arbetslöshetsförsäkring
    ikraft_datum: 2022-01-03
    anteckningar: ändr. 21 §
  - beteckning: "2022:849"
    rubrik: Lag om ändring i lagen om arbetslöshetsförsäkring
    ikraft_datum: 2022-06-30
    anteckningar: ändr. 15 a §; ny 16 e §
  - beteckning: "2022:838"
    rubrik: Lag om ändring i lagen om arbetslöshetsförsäkring
    ikraft_datum: 2022-06-30
    anteckningar: ny 43 c §
  - beteckning: "2022:1321"
    rubrik: Lag om ändring i lagen om arbetslöshetsförsäkring
    ikraft_datum: 2022-09-01
    anteckningar: ny 68 f §
  - beteckning: "2022:1238"
    rubrik: Lag om ändring i lagen om arbetslöshetsförsäkring
    ikraft_datum: 2022-12-01
    anteckningar: ändr. 43 §
  - beteckning: "2022:882"
    rubrik: Lag om ändring i lagen om arbetslöshetsförsäkring
    ikraft_datum: 2023-01-01
    anteckningar: ändr. 22 §
  - beteckning: "2025:420"
    rubrik: Lag om ändring i lagen om arbetslöshetsförsäkring
    ikraft_datum: 2025-07-01
    anteckningar: ändr. 16 §
  - beteckning: "2022:883"
    rubrik: Lag om ändring i lagen om arbetslöshetsförsäkring
    ikraft_datum: 2026-01-01
    anteckningar: ändr. 22 §
  - beteckning: "2023:417"
    rubrik: Lag om ändring i lagen om ändring i lagen om arbetslöshetsförsäkring
    anteckningar: "utgår 2021:1287"
  - beteckning: "2023:416"
    rubrik: Lag om ändring i lagen om ändring i lagen om ändring i lagen om arbetslöshetsförsäkring
    anteckningar: "utgår 2022:1835"
  - beteckning: "2023:415"
    rubrik: Lag om ändring i lagen om ändring i lagen om arbetslöshetsförsäkring
    anteckningar: "utgår 2021:64"
  - beteckning: "2023:414"
    rubrik: Lag om ändring i lagen om ändring i lagen om ändring i lagen om arbetslöshetsförsäkring
    anteckningar: "utgår 2022:1834"
  - beteckning: "2023:413"
    rubrik: Lag om ändring i lagen om ändring i lagen om arbetslöshetsförsäkring
    anteckningar: "utgår 2020:1251"
  - beteckning: "2023:412"
    rubrik: Lag om ändring i lagen om ändring i lagen om ändring i lagen om arbetslöshetsförsäkring
    anteckningar: "utgår 2022:1832"
  - beteckning: "2022:1832"
    rubrik: Lag om ändring i lagen om ändring i lagen om arbetslöshetsförsäkring
    anteckningar: "utgår genom 2023:412"
  - beteckning: "2022:1833"
    rubrik: Lag om ändring i lagen om ändring i lagen om ändring i lagen om arbetslöshetsförsäkring
    anteckningar: "utgår 2021:1285"
  - beteckning: "2022:1834"
    rubrik: Lag om ändring i lagen om ändring i lagen om arbetslöshetsförsäkring
    anteckningar: "utgår genom 2023:414"
  - beteckning: "2022:1835"
    rubrik: Lag om ändring i lagen om ändring i lagen om arbetslöshetsförsäkring
    anteckningar: "utgår genom 2023:416"
  - beteckning: "1997:1269"
    rubrik: Lag om ändring i lagen om ändring i lagen om arbetslöshetsförsäkring
    anteckningar: "ändr. 22 § i 1997:580"
  - beteckning: "2010:2031"
    rubrik: Lag om ändring i lagen om ändring i lagen om arbetslöshetsförsäkring
    anteckningar: "ändr. 17 a § i 2009:1597"
  - beteckning: "2020:1250"
    rubrik: Lag om ändring i lagen om ändring i lagen om arbetslöshetsförsäkring
    anteckningar: "utgår 12, 24 §§ i 2020:219"
  - beteckning: "1997:1271"
    rubrik: Lag om ändring i lagen om arbetslöshetsförsäkring
    anteckningar: "ändr. 14, 19 §§"
  - beteckning: "2002:144"
    anteckningar: "ikrafttr. av 2001:63"
  - beteckning: "2021:1285"
    rubrik: Lag om ändring i lagen om ändring i lagen om arbetslöshetsförsäkring
    anteckningar: "utgår genom 2022:1833"
  - beteckning: "2021:1287"
    rubrik: Lag om ändring i lagen om arbetslöshetsförsäkring
    anteckningar: "utgår genom 2023:417"
  - beteckning: "2021:64"
    rubrik: Lag om ändring i lagen om arbetslöshetsförsäkring
    anteckningar: "utgår genom 2023:415"
  - beteckning: "2020:1251"
    rubrik: Lag om ändring i lagen om arbetslöshetsförsäkring
    anteckningar: "utgår genom 2023:413"
  - beteckning: "1997:580"
    rubrik: Lag om ändring i lagen om arbetslöshetsförsäkring
    anteckningar: ändr. 22 §
  - beteckning: "1997:240"
    anteckningar: ikrafttr.
---
<article selex:utfardad_datum="1997-05-29" selex:ikraft_datum="1998-01-01" selex:upphor_datum="2025-10-01" selex:upphavd="true">

# Lag om arbetslöshetsförsäkring

<section id="vilka-som-omfattas-av-lagen">

## Vilka som omfattas av lagen

<section id="1" class="paragraf">

### 1 §

Arbetslöshetsförsäkringen omfattar både arbetstagare och företagare. Vissa särskilda bestämmelser som endast gäller för företagare finns i 34–[37 a §](#37a)§. Lag ([2010:445](https://selex.se/eli/sfs/2010/445)).

</section>
<section id="2" class="paragraf">

### 2 §

Vad som i denna lag sägs om medlemmar i en arbetslöshetskassa skall också tillämpas på dem som är anslutna till den kompletterande arbetslöshetskassan.

</section>
<section id="3" class="paragraf">

### 3 §

Rätt till ersättning har endast personer som i Sverige uppfyller ersättningsvillkoren enligt denna lag, om inte något annat följer av Europaparlamentets och rådets förordning (EG) nr 883/2004 av den 29 april 2004 om samordning av de sociala trygghetssystemen.

Regeringen eller den myndighet som regeringen bestämmer får meddela föreskrifter om att vissa arbeten utförda utomlands ska jämställas med arbete i Sverige.

Om regeringen har träffat en överenskommelse med någon annan stat om andra villkor för rätt att få ersättning än som föreskrivs i denna lag, ska arbetslöshetskassan tillämpa dessa villkor. Lag ([2009:1437](https://selex.se/eli/sfs/2009/1437)).

</section>
<section id="3a" class="paragraf" selex:status="upphavd" selex:upphavd="true">

### 3 a §

Har upphävts genom lag ([2009:1597](https://selex.se/eli/sfs/2009/1597)).

</section>

</section>
<section id="grundförsäkring-och-inkomstbor">

## Grundförsäkring och inkomstbortfallsförsäkring

<section id="4" class="paragraf">

### 4 §

Arbetslöshetsförsäkringen består av en grundförsäkring och en inkomstbortfallsförsäkring.

</section>
<section id="5" class="paragraf">

### 5 §

Arbetslöshetsförsäkringen handhas av arbetslöshetskassor. Bestämmelser om arbetslöshetskassor finns i lagen ([1997:239](https://selex.se/eli/sfs/1997/239)) om arbetslöshetskassor.

</section>

</section>
<section id="grundförsäkringen">

## Grundförsäkringen

<section id="6" class="paragraf">

### 6 §

Ersättning enligt grundförsäkringen lämnas till den som

- inte är medlem i en arbetslöshetskassa, eller

- är medlem i en arbetslöshetskassa men inte uppfyller de villkor som gäller för rätt till en inkomstrelaterad ersättning.

Ersättningen lämnas tidigast den dag den arbetslöse fyller 20 år. Lag [1998:1783](https://selex.se/eli/sfs/1998/1783)).

</section>

</section>
<section id="inkomstbortfallsförsäkringen">

## Inkomstbortfallsförsäkringen

<section id="7" class="paragraf">

### 7 §

Ersättning enligt inkomstbortfallsförsäkringen lämnas till den som har varit medlem i en arbetslöshetskassa under minst tolv sammanhängande månader, under förutsättning att medlemmen efter det senaste inträdet i kassan har uppfyllt arbetsvillkoret enligt 12-[14 §](#14)§ (medlemsvillkor).

Regeringen eller den myndighet som regeringen bestämmer kan med stöd av [8 kap. 7 § regeringsformen](https://selex.se/eli/sfs/1974/152#kap8.7) meddela föreskrifter om vissa avbrott i medlemskapet som arbetslöshetskassan ska bortse från när medlemsvillkoret prövas. Lag ([2020:218](https://selex.se/eli/sfs/2020/218)).

</section>
<section id="7a" class="paragraf" selex:status="upphavd" selex:upphavd="true">

### 7 a §

Har upphävts genom lag ([2009:1597](https://selex.se/eli/sfs/2009/1597)).

</section>
<section id="8" class="paragraf">

### 8 §

Personer som omedelbart före inträdet i en arbetslöshetskassa har varit medlemmar i en annan sådan kassa får för uppfyllandet av medlemsvillkoret tillgodoräkna sig tid i den kassan.

</section>

</section>
<section id="allmänna-villkor-för-rätt-till">

## Allmänna villkor för rätt till ersättning

<section id="9" class="paragraf">

### 9 §

Rätt till ersättning vid arbetslöshet har en sökande som 1. är arbetsför och oförhindrad att åta sig arbete för en arbetsgivares räkning minst 3 timmar varje arbetsdag och i genomsnitt minst 17 timmar i veckan,

2. är anmäld som arbetssökande hos den offentliga arbetsförmedlingen, och

3. även i övrigt står till arbetsmarknadens förfogande. Lag ([2013:152](https://selex.se/eli/sfs/2013/152)).

</section>
<section id="9a" class="paragraf">

### 9 a §

Regeringen eller den myndighet som regeringen bestämmer meddelar föreskrifter om

1. sättet en sökande ska vara anmäld hos den offentliga arbetsförmedlingen på, och

2. villkoren för att en sökande ska anses stå till arbetsmarknadens förfogande. Lag ([2013:152](https://selex.se/eli/sfs/2013/152)).

</section>
<section id="10" class="paragraf">

### 10 §

Ersättning enligt denna lag lämnas inte till en sökande som

1. deltar i utbildning,

2. är permitterad utan lön,

3. är tjänstledig utan lön,

4. deltar i etableringsinsatser för vissa nyanlända invandrare, eller

5. deltar i korttidsarbete som berättigar arbetsgivaren till preliminärt stöd enligt lagen ([2013:948](https://selex.se/eli/sfs/2013/948)) om stöd vid korttidsarbete.

Ersättning enligt grundförsäkringen lämnas inte till personer som enligt [37 §](#37) första stycket lagen ([1997:239](https://selex.se/eli/sfs/1997/239)) om arbetslöshetskassor har uteslutits från medlemskap under en tid av ett år från uteslutningen.

Regeringen eller den myndighet som regeringen bestämmer meddelar föreskrifter om undantag från första stycket samt om de villkor för rätt till ersättning som i sådana fall ska gälla. Lag ([2017:587](https://selex.se/eli/sfs/2017/587)).

</section>
<section id="11" class="paragraf">

### 11 §

En sökande som avvisar en anvisning till jobbgarantin för ungdomar har inte rätt till ersättning. Lag ([2013:152](https://selex.se/eli/sfs/2013/152)).

</section>

</section>
<section id="övriga-villkor-för-rätt-till-e">

## Övriga villkor för rätt till ersättning

</section>
<section id="arbetsvillkoret">

## Arbetsvillkoret

<section id="12" class="paragraf">

### 12 §

Rätt till ersättning vid arbetslöshet har en sökande som under en ramtid av tolv månader omedelbart före arbetslöshetens inträde

1. haft förvärvsarbete i minst 6 månader och utfört arbetet under minst 60 timmar per kalendermånad, eller

2. haft förvärvsarbete i minst 420 timmar under en sammanhängande tid av 6 kalendermånader och utfört arbetet under minst 40 timmar under var och en av dessa månader (arbetsvillkor).

För att ha rätt till inkomstrelaterad ersättning ska den sökande ha uppfyllt arbetsvillkoret efter det senaste inträdet i arbetslöshetskassan.

Vid bedömning av om arbetsvillkoret är uppfyllt får en sökande som omedelbart före inträdet i arbetslöshetskassan har varit medlem i en annan arbetslöshetskassa tillgodoräkna sig tid i den kassan. Lag ([2020:218](https://selex.se/eli/sfs/2020/218)).

</section>
<section id="13" class="paragraf">

### 13 §

Som tid med förvärvsarbete anses även tid då den sökande

1. haft semester,

2. varit ledig med helt eller delvis bibehållen lön av någon annan anledning än sjukdom, tjänstgöring enligt lagen ([1994:1809](https://selex.se/eli/sfs/1994/1809)) om totalförsvarsplikt eller barns födelse, eller

3. på grund av anställningens upphörande får avgångsvederlag eller ekonomiskt skadestånd som motsvarar lön.

Tid med avgångsvederlag beräknas med utgångspunkt i avgångsvederlagets storlek i förhållande till den sökandes genomsnittliga inkomst per månad i anställningen under en viss period. Tid med ekonomiskt skadestånd som motsvarar lön beräknas till det antal månader som ersättningen avser. Regeringen eller den myndighet som regeringen bestämmer får meddela närmare föreskrifter om beräkningen.

Tid med arbetstidsminskning eller partiell arbetsbefrielse som berättigar arbetsgivaren till preliminärt stöd enligt lagen ([2013:948](https://selex.se/eli/sfs/2013/948)) om stöd vid korttidsarbete ska dock inte jämställas med förvärvsarbete enligt första stycket 2. Lag ([2013:958](https://selex.se/eli/sfs/2013/958)).

</section>
<section id="13a" class="paragraf">

### 13 a §

I den mån det behövs för att uppfylla arbetsvillkoret jämställs med förvärvsarbete även tid då den sökande har fullgjort tjänstgöring enligt lagen ([1994:1809](https://selex.se/eli/sfs/1994/1809)) om totalförsvarsplikt eller fått föräldrapenningsförmån enligt socialförsäkringsbalken, dock tillsammans under högst två kalendermånader.

Vid tillämpning, i fall som avses i första stycket, av [12 §](#12) första stycket 2 ska minst 330 av de där angivna 420 timmarna avse förvärvsarbete under minst 4 kalendermånader som har utförts med minst 40 timmar under var och en av dessa månader. Under var och en av de återstående högst 2 månaderna ska sökanden ha utfört förvärvsarbete, fullgjort tjänstgöring enligt lagen ([1994:1809](https://selex.se/eli/sfs/1994/1809)) om totalförsvarsplikt eller fått föräldrapenningsförmån enligt socialförsäkringsbalken under tid som motsvarar minst 40 timmar. Lag ([2020:217](https://selex.se/eli/sfs/2020/217)).

</section>
<section id="13b" class="paragraf">

### 13 b §

Med förvärvsarbete jämställs även tid med förtroendeuppdrag som enligt lag ger rätt till ledighet från anställning.

För tid då en sökande med förtroendeuppdrag har varit ledig med helt eller delvis bibehållen lön gäller [13 §](#13) första stycket 2. Lag ([2018:107](https://selex.se/eli/sfs/2018/107)).

</section>
<section id="14" class="paragraf">

### 14 §

Vid prövning av arbetsvillkoret bortses från utfört förvärvsarbete

1. som arbetsgivaren finansierat med särskilt anställningsstöd, eller

2. som bedrivits med stöd till start av näringsverksamhet inom ramen för ett arbetsmarknadspolitiskt program. Lag ([2012:413](https://selex.se/eli/sfs/2012/413)).

</section>
<section id="14a" class="paragraf">

### 14 a §

Har upphävt genom lag ([2007:393](https://selex.se/eli/sfs/2007/393)).

</section>
<section id="15" class="paragraf">

### 15 §

Tid då förvärvsarbete har utförts får inte räknas mer än en gång för att uppfylla arbetsvillkoret. Förvärvsarbete som använts för att uppfylla villkoret för dagpenning i form av grundbelopp får dock senare räknas med för att uppfylla villkoret för den inkomstrelaterade ersättningen, om arbetet utförts efter det senaste inträdet i kassan. Lag  ([2009:1597](https://selex.se/eli/sfs/2009/1597)).

</section>

</section>
<section id="ramtid-och-överhoppningsbar-ti">

## Ramtid och överhoppningsbar tid

<section id="15a" class="paragraf">

### 15 a §

Med ramtid avses de tolv månader som närmast föregått den månad när den sökande anmält sig som arbetslös hos den offentliga arbetsförmedlingen. Om anmälningsmånaden innehåller förvärvsarbete, tid med föräldrapenning eller totalförsvarsplikt i sådan omfattning att den kan tillgodoräknas i ett arbetsvillkor, ska den dock ingå i ramtiden.

Av 16-[17 a §](#17a)§ följer att viss tid är överhoppningsbar vid fastställande av ramtiden.

En månad som innehåller förvärvsarbete, tid med föräldrapenning eller totalförsvarsplikt i sådan omfattning att den kan tillgodoräknas i ett arbetsvillkor är dock inte överhoppningsbar.

Tredje stycket gäller inte för en sökande som avses i 16 d och [16 e §](#16e)§. Lag ([2022:849](https://selex.se/eli/sfs/2022/849)).

</section>
<section id="15b" class="paragraf">

### 15 b §

För en sökande som deltar i ett arbetsmarknadspolitiskt program med aktivitetsstöd och som uppfyllt ett arbetsvillkor före deltagandet i programmet, utgör ramtiden de tolv månader som närmast föregått den tidpunkt när sökanden påbörjade programmet. Lag ([2009:666](https://selex.se/eli/sfs/2009/666)).

</section>
<section id="15c" class="paragraf">

### 15 c §

För en sökande som omfattas av [23 §](#23) tredje stycket eller som deltar i ett arbetsmarknadspolitiskt program med aktivitetsstöd och som uppfyllt ett arbetsvillkor under deltagande i programmet, utgör ramtiden de tolv månader som närmast föregått den tidpunkt när sökanden uppfyllt arbetsvillkoret. Lag ([2009:666](https://selex.se/eli/sfs/2009/666)).

</section>
<section id="15d" class="paragraf" selex:status="upphavd" selex:upphavd="true">

### 15 d §

Har upphävts genom lag ([2009:1597](https://selex.se/eli/sfs/2009/1597)).

</section>
<section id="16" class="paragraf">

### 16 §

När ramtid ska bestämmas räknas inte den tid då den sökande varit förhindrad att arbeta på grund av

1. styrkt sjukdom,

2. vård av eget barn som inte har fyllt 2 år eller vård av adoptivbarn i 2 år efter barnets ankomst i familjen,

3. vård av närstående när närståendepenning lämnas enligt [47 kap. socialförsäkringsbalken](https://selex.se/eli/sfs/2010/110), eller

4. uppdrag av socialnämnden att ta emot barn i ett sådant hem som avses i [22 kap. 2 § första stycket och 4 § första stycket socialtjänstlagen](https://selex.se/eli/sfs/2001/453#kap22.2) ([2025:400](https://selex.se/eli/sfs/2025/400)) samt [9 §](#9) lagen ([1993:387](https://selex.se/eli/sfs/1993/387)) om stöd och service till vissa funktionshindrade, om uppdraget, på socialnämndens begäran, varit av sådan omfattning att den sökande varit tvungen att helt avstå från förvärvsarbete och mottagandet inte bedrivits yrkesmässigt. Lag ([2025:420](https://selex.se/eli/sfs/2025/420)).

</section>
<section id="16a" class="paragraf">

### 16 a §

När ramtid ska bestämmas räknas inte heller den tid då den sökande varit förhindrad att arbeta på grund av

1. beslut enligt smittskyddslagen ([2004:168](https://selex.se/eli/sfs/2004/168)) eller livsmedelslagen ([2006:804](https://selex.se/eli/sfs/2006/804)) eller föreskrifter som har meddelats med stöd av livsmedelslagen,

2. tvångsvård enligt lagen ([1988:870](https://selex.se/eli/sfs/1988/870)) om vård av missbrukare i vissa fall, eller

3. frihetsberövande på kriminalvårdens område.

Första stycket 1 gäller inte när det är fråga om hälsokontroll vid inresa enligt [3 kap. 8 § smittskyddslagen](https://selex.se/eli/sfs/2004/168#kap3.8) eller avspärrning enligt [3 kap. 10 § smittskyddslagen](https://selex.se/eli/sfs/2004/168#kap3.10). Lag ([2010:2030](https://selex.se/eli/sfs/2010/2030)).

</section>
<section id="16b" class="paragraf">

### 16 b §

När ramtid ska bestämmas räknas inte heller den tid då den sökande varit förhindrad att arbeta på grund av

1. avslutad heltidsutbildning som den sökande har avslutat efter fyllda 25 år eller som har föregåtts av sammanhängande förvärvsarbete på heltid i minst 5 månader, eller

2. militär utbildning som rekryt inom Försvarsmakten. Lag ([2010:2030](https://selex.se/eli/sfs/2010/2030)).

</section>
<section id="16c" class="paragraf">

### 16 c §

När ramtid ska bestämmas räknas inte heller den tid då den sökande

1. vistats utomlands till följd av att han eller hon följt med sin make, maka eller sambo vid dennes arbete i utlandet under förutsättning att makens, makans eller sambons arbetsgivare har sitt säte i Sverige och att lönen betalas ut från Sverige,

2. utfört förvärvsarbete som arbetsgivaren finansierat med särskilt anställningsstöd, eller

3. deltagit i etableringsinsatser för vissa nyanlända invandrare. Lag ([2017:587](https://selex.se/eli/sfs/2017/587)).

</section>
<section id="16d" class="paragraf">

### 16 d §

När ramtid ska bestämmas räknas inte heller månader då den sökande har deltagit i korttidsarbete för vilket preliminärt stöd har lämnats enligt lagen ([2013:948](https://selex.se/eli/sfs/2013/948)) om stöd vid korttidsarbete, om det inte är förmånligare för sökanden att sådan tid räknas med.

Om sökanden har deltagit i korttidsarbete under en sammanhängande period och arbetsgivaren har fått preliminärt stöd för någon del av denna period men ansökan om sådant stöd ännu inte har lämnats in eller prövats för aktuell månad, ska ramtid enligt första stycket bestämmas på samma sätt som när preliminärt stöd har lämnats för månaden. Lag ([2013:958](https://selex.se/eli/sfs/2013/958)).

</section>
<section id="16e" class="paragraf">

### 16 e §

När ramtid ska bestämmas räknas inte heller månader då den sökande har beviljats del av helt omställningsstudiestöd enligt lagen ([2022:856](https://selex.se/eli/sfs/2022/856)) om omställningsstudiestöd, om det inte är förmånligare för den sökande att sådan tid räknas med. Lag ([2022:849](https://selex.se/eli/sfs/2022/849)).

</section>
<section id="17" class="paragraf">

### 17 §

När ramtid ska bestämmas räknas inte heller tid då den sökande

1. fått föräldrapenningsförmån enligt socialförsäkringsbalken, eller

2. varit förhindrad att arbeta på grund av tjänstgöring enligt lagen ([1994:1809](https://selex.se/eli/sfs/1994/1809)) om totalförsvarsplikt.

Tid som enligt [13 a §](#13a) har jämställts med förvärvsarbete ska dock räknas in i ramtiden. Lag ([2010:2030](https://selex.se/eli/sfs/2010/2030)).

</section>
<section id="17a" class="paragraf">

### 17 a §

Tid som enligt 16, 16 a, 16 b, 16 c, 16 d, 17 eller [23 §](#23) inte ska räknas in i ramtiden får omfatta högst fem år.

Detta gäller dock inte för en sökande som avses i [16 c §](#16c) första stycket 1. Lag ([2013:958](https://selex.se/eli/sfs/2013/958)).

</section>
<section id="18" class="paragraf">

### 18 §

Regeringen eller den myndighet som regeringen bestämmer meddelar närmare föreskrifter om fastställande av ramtid och överhoppningsbar tid. Lag ([2010:2030](https://selex.se/eli/sfs/2010/2030)).

</section>

</section>
<section id="ersättningens-form">

## Ersättningens form

<section id="19" class="paragraf">

### 19 §

Ersättning från arbetslöshetsförsäkringen lämnas i form av dagpenning. Lag ([2009:666](https://selex.se/eli/sfs/2009/666)).

</section>
<section id="20" class="paragraf">

### 20 §

För all dagpenning gäller följande.

– Dagpenningen lämnas i form av ett belopp som beräknas per dag.

– Summan under en kalendervecka av antalet ersatta och arbetade dagar samt karens- och avstängningsdagar får uppgå till högst fem.

– Dagpenningen får inte lämnas för lördag eller söndag, om inte regeringen eller den myndighet som regeringen bestämmer medger undantag.

– Dagpenningen får inte lämnas för tid under vilken den sökande får föräldrapenning enligt socialförsäkringsbalken.

– Dagpenning som understiger 10 kronor per dag betalas inte ut och brutet krontal jämnas ut till närmaste högre krontal. Lag ([2010:1267](https://selex.se/eli/sfs/2010/1267)).

</section>

</section>
<section id="karenstiden-och-ersättningstid">

## Karenstiden och ersättningstidens längd

<section id="21" class="paragraf">

### 21 §

Dagpenningen får inte lämnas förrän den sökande under en sammanhängande tid av 12 månader har varit arbetslös 2 dagar (karensvillkor). I karenstiden räknas in endast de dagar för vilka dagpenning skulle ha lämnats om karenstiden löpt ut. Lag ([2021:1286](https://selex.se/eli/sfs/2021/1286)).

</section>
<section id="22" class="paragraf">

### 22 §

Ersättning lämnas under längst 300 dagar (ersättningsperiod). Till en sökande som dag 300 i ersättningsperioden är förälder till barn under 18 år lämnas dock ersättning under längst 450 dagar.

När det bestäms hur många dagar av ersättningsperioden som har förbrukats ska dag då den sökande fått aktivitetsstöd för att delta i ett arbetsmarknadspolitiskt program jämställas med ersättningsdag enligt denna lag. Dagar före den 1 oktober 2007 beaktas inte.

Om den sökande omedelbart före inträdet i en arbetslöshetskassa har fått ersättning från en annan arbetslöshetskassa, räknas ersättningsdagar i den andra kassan in i ersättningsperioden.

Rätten till dagpenning upphör vid månadsskiftet före den månad då den arbetslöse uppnår riktåldern för pension enligt [2 kap. 10 a-10 d §§ socialförsäkringsbalken](https://selex.se/eli/sfs/2010/110#kap2.10a). Lag ([2022:883](https://selex.se/eli/sfs/2022/883)).

</section>
<section id="22a" class="paragraf">

### 22 a §

Prövning och beviljande av en ersättningsperiod får göras för den som deltar i ett arbetsmarknadspolitiskt program med aktivitetsstöd. Lag ([2009:666](https://selex.se/eli/sfs/2009/666)).

</section>
<section id="22b" class="paragraf">

### 22 b §

För en sökande som deltar i ett arbetsmarknadspolitiskt program med aktivitetsstöd utan att ha en pågående ersättningsperiod och som uppfyllt ett arbetsvillkor under deltagande i programmet, räknas ersättningsperioden från och med den tidpunkt när sökanden uppfyllde arbetsvillkoret. Lag ([2009:666](https://selex.se/eli/sfs/2009/666)).

</section>
<section id="23" class="paragraf">

### 23 §

Om arbetslösheten upphör före ersättningsperiodens slut, har den sökande rätt till ersättning under det återstående antalet dagar av perioden vid ny arbetslöshet, även om den sökande då inte uppfyller arbets- och karensvillkoren.

Den sökande har dock inte rätt till ersättning efter det att en sammanhängande tid av 12 månader har förflutit sedan den sökande senast fick dagpenning eller aktivitetsstöd. I sådan tid räknas inte tid som är överhoppningsbar enligt 16–[17 a §](#17a)§.

Om ersättningsperioden har löpt ut men den sökande under perioden på nytt uppfyllt arbetsvillkoret lämnas ersättning under ytterligare en ersättningsperiod. Då ska dock karensvillkoret på nytt uppfyllas. Den nya ersättningsperioden räknas från den tidpunkt när den tidigare perioden löper ut. Lag ([2010:2030](https://selex.se/eli/sfs/2010/2030)).

</section>

</section>
<section id="normalarbetstid">

## Normalarbetstid

<section id="23a" class="paragraf">

### 23 a §

För den som är ersättningsberättigad fastställs en normalarbetstid. Lag ([2009:666](https://selex.se/eli/sfs/2009/666)).

</section>
<section id="23b" class="paragraf">

### 23 b §

Normalarbetstiden utgör den genomsnittliga arbetstiden under den sökandes ramtid.

Vid bestämmande av normalarbetstid ska utöver arbetad tid även beaktas tid som ersatts med sjuklön eller ersättning från Försäkringskassan vid tvist om sjuklön enligt lagen ([1991:1047](https://selex.se/eli/sfs/1991/1047)) om sjuklön, eller med graviditetspenning, föräldrapenningsförmån, sjukpenning, rehabiliteringspenning, smittbärarpenning eller närståendepenning enligt socialförsäkringsbalken.

Det som sägs i andra stycket gäller endast månader som ingår i den fastlagda ramtiden och som innehåller förvärvsarbete i sådan omfattning att de skulle kunna tillgodoräknas i ett arbetsvillkor. Lag ([2010:2030](https://selex.se/eli/sfs/2010/2030)).

</section>
<section id="23c" class="paragraf">

### 23 c §

Till en sökande som fått dagpenning i form av grundbelopp och under ersättningsperioden uppfyllt ett nytt arbetsvillkor ska, om det är förmånligare, som normalarbetstid gälla den normalarbetstid som den sökande hade under den senaste perioden med arbetslöshetsersättning. Detta får tillämpas för högst två ersättningsperioder som följer direkt efter varandra. Lag ([2009:666](https://selex.se/eli/sfs/2009/666)).

</section>
<section id="23d" class="paragraf">

### 23 d §

Till en sökande som får sin dagpenning fastställd enligt [27 a §](#27a) ska som normalarbetstid gälla den normalarbetstid den sökande hade under den senaste perioden med arbetslöshetsersättning. Lag ([2009:666](https://selex.se/eli/sfs/2009/666)).

</section>
<section id="23e" class="paragraf">

### 23 e §

Till en sökande som lämnat eller står i begrepp att lämna jobb- och utvecklingsgarantin eller jobbgarantin för ungdomar och tidigare fått ersättning enligt grundförsäkringen, eller inte tidigare fått arbetslöshetsersättning, ska som normalarbetstid gälla sökandens totala arbetsutbud under deltagande i respektive garanti. Detta gäller endast om ansökan om ersättning sker inom 12 månader från tidpunkten när sökanden lämnade respektive garanti och får tillämpas högst två gånger för en sökande. Lag ([2009:666](https://selex.se/eli/sfs/2009/666)).

</section>
<section id="23f" class="paragraf">

### 23 f §

Till en sökande som får sin dagpenning fastställd enligt [30 §](#30) ska som normalarbetstid gälla sökandens totala arbetsutbud under deltagande i jobb- och utvecklingsgarantin respektive jobbgarantin för ungdomar. Lag ([2009:666](https://selex.se/eli/sfs/2009/666)).

</section>
<section id="23g" class="paragraf">

### 23 g §

Regeringen eller den myndighet som regeringen bestämmer får meddela föreskrifter om omräkning av normalarbetstid. Lag ([2009:666](https://selex.se/eli/sfs/2009/666)).

</section>

</section>
<section id="dagpenningens-storlek">

## Dagpenningens storlek

</section>
<section id="grundbelopp">

## Grundbelopp

<section id="24" class="paragraf">

### 24 §

Ersättning enligt grundförsäkringen lämnas med ett belopp per dag som inte är baserat på tidigare förvärvsinkomster (dagpenning i form av grundbelopp).

Dagpenning i form av grundbelopp bestäms utifrån sökandens normalarbetstid och det belopp som regeringen fastställer, om inte annat följer av denna lag.

Regeringen kan med stöd av [8 kap. 7 § regeringsformen](https://selex.se/eli/sfs/1974/152#kap8.7) meddela föreskrifter om lägsta belopp för dagpenning i form av grundbelopp. Lag ([2020:217](https://selex.se/eli/sfs/2020/217)).

</section>

</section>
<section id="inkomstrelaterad-ersättning">

## Inkomstrelaterad ersättning

<section id="25" class="paragraf">

### 25 §

Ersättning enligt inkomstbortfallsförsäkringen lämnas med ett belopp per dag som är baserat på tidigare förvärvsinkomster (dagpenning i form av inkomstrelaterad ersättning).

Dagpenningen bestäms utifrån sökandens dagsförtjänst och normalarbetstid, om inte annat följer av denna lag.

Regeringen kan med stöd av [8 kap. 7 § regeringsformen](https://selex.se/eli/sfs/1974/152#kap8.7) meddela föreskrifter om dagpenningens högsta och lägsta belopp. Lag ([2015:496](https://selex.se/eli/sfs/2015/496)).

</section>
<section id="25a" class="paragraf">

### 25 a §

Med dagsförtjänst avses en femtedel av den veckoinkomst eller, i fråga om sökande med månadslön, 1/22 av den månadsinkomst som den sökande haft under ramtiden. Statlig ersättning som lämnas för arbete i etableringsjobb ska ingå vid beräkningen av dagsförtjänsten.

För den som omfattas av [23 b §](#23b) andra stycket ska dagsförtjänsten beräknas på sökandens förvärvsinkomst och det ersättningsbelopp som lämnats.

Regeringen eller den myndighet som regeringen bestämmer kan med stöd av [8 kap. 7 § regeringsformen](https://selex.se/eli/sfs/1974/152#kap8.7) meddela föreskrifter om omräkning av dagsförtjänst.

Bestämmelser om beräkningen av dagsförtjänsten för företagare finns i 37 och [37 a §](#37a)§. Lag ([2020:477](https://selex.se/eli/sfs/2020/477)).

</section>
<section id="26" class="paragraf">

### 26 §

Om inte annat följer av [25 §](#25) andra stycket, 27 a eller [30 §](#30), lämnas dagpenning med ett belopp som motsvarar följande procentsatser av den sökandes dagsförtjänst:

– 80 procent under de första 200 dagarna av ersättningsperioden, och

– 70 procent under resten av ersättningsperioden.

När det bestäms med vilken procentsats ersättning ska lämnas ska dag då en sökande fått aktivitetsstöd för deltagande i ett arbetsmarknadspolitiskt program jämställas med ersättningsdag enligt denna lag. Dagar före den 1 januari 2007 beaktas inte. Lag ([2018:107](https://selex.se/eli/sfs/2018/107)).

</section>
<section id="27" class="paragraf" selex:status="upphavd" selex:upphavd="true">

### 27 §

Har upphävts genom lag ([2018:107](https://selex.se/eli/sfs/2018/107)).

</section>
<section id="27a" class="paragraf">

### 27 a §

Om inte annat följer av [25 §](#25) andra stycket, ska till en sökande som under ersättningsperioden på nytt uppfyllt arbetsvillkoret och för vilken ersättning lämnas under ytterligare en ersättningsperiod, om det är förmånligare, dagpenning lämnas med ett belopp som motsvarar 65 procent av den dagsförtjänst som låg till grund för den senast lämnade arbetslöshetsersättningen.

Det som sägs i första stycket får tillämpas för högst två ersättningsperioder som följer direkt efter varandra. Lag ([2009:666](https://selex.se/eli/sfs/2009/666)).

</section>
<section id="28" class="paragraf">

### 28 §

Ny beteckning [23 b §](#23b) genom lag ([2009:666](https://selex.se/eli/sfs/2009/666)).

</section>
<section id="29" class="paragraf">

### 29 §

Ny beteckning [25 a §](#25a) genom lag ([2009:666](https://selex.se/eli/sfs/2009/666)).

</section>
<section id="30" class="paragraf">

### 30 §

Om inte annat följer av [25 §](#25) andra stycket, ska till en sökande som lämnat eller står i begrepp att lämna jobb- och utvecklingsgarantin eller jobbgarantin för ungdomar, om det är förmånligare, dagpenning lämnas med ett belopp som motsvarar 65 procent av den dagsförtjänst som låg till grund för den senast lämnade arbetslöshetsersättningen. Detta gäller endast om ansökan om ersättning sker inom 12 månader från tidpunkten när sökanden lämnade respektive garanti och får tillämpas högst två gånger för en sökande. Lag ([2009:666](https://selex.se/eli/sfs/2009/666)).

</section>
<section id="30a" class="paragraf" selex:status="upphavd" selex:upphavd="true">

### 30 a §

Har upphävts genom lag ([2009:666](https://selex.se/eli/sfs/2009/666)).

</section>
<section id="31" class="paragraf">

### 31 §

Om en sökande med anledning av arbetslöshet fortlöpande får ersättning från någon annan än arbetslöshetskassan, får dagpenning lämnas med högst skillnaden mellan det högsta belopp som får lämnas enligt 26 och 27 a–[30 §](#30)§ och ersättningen. Lag ([2018:107](https://selex.se/eli/sfs/2018/107)).

</section>

</section>
<section id="avdrag-på-dagpenningen">

## Avdrag på dagpenningen

<section id="32" class="paragraf">

### 32 §

Om en sökande får allmän ålderspension eller annan pension som lämnas på grund av förvärvsarbete, ska dagpenningen minskas med pensionen.

Regeringen eller den myndighet som regeringen bestämmer kan med stöd av [8 kap. 7 § regeringsformen](https://selex.se/eli/sfs/1974/152#kap8.7) meddela föreskrifter om hur pensionen ska omräknas till dagsbelopp. Lag ([2018:107](https://selex.se/eli/sfs/2018/107)).

</section>
<section id="33" class="paragraf" selex:status="upphavd" selex:upphavd="true">

### 33 §

Har upphävts genom lag ([2018:107](https://selex.se/eli/sfs/2018/107)).

</section>
<section id="33a" class="paragraf" selex:status="upphavd" selex:upphavd="true">

### 33 a §

Har upphävts genom lag ([2009:1597](https://selex.se/eli/sfs/2009/1597)).

</section>

</section>
<section id="definition-av-företagare">

## Definition av företagare

<section id="34" class="paragraf">

### 34 §

Med företagare avses i denna lag fysisk person som bedriver sådan näringsverksamhet som avses i [13 kap. 1 § första stycket inkomstskattelagen](https://selex.se/eli/sfs/1999/1229#kap13.1) ([1999:1229](https://selex.se/eli/sfs/1999/1229)), och som han eller hon personligen utför arbete i och har ett väsentligt inflytande över. Lag ([2010:445](https://selex.se/eli/sfs/2010/445)).

</section>
<section id="34a" class="paragraf">

### 34 a §

En företagare som överlåter näringsverksamhet men som fortsätter att utföra arbete i eller ha ett väsentligt inflytande över verksamheten ska även efter överlåtelsen anses vara företagare i denna lag. Detsamma ska gälla när företagandet utgörs av medlemskap i en ekonomisk förening och medlemskapet i föreningen upphört. Lag ([2010:445](https://selex.se/eli/sfs/2010/445)).

</section>
<section id="34b" class="paragraf">

### 34 b §

Vid bedömning av om en sökande ska anses vara företagare enligt [34 §](#34) ska nödvändiga åtgärder som vidtagits i verksamheten på grund av oförutsedda händelser inte anses utgöra personligen utfört arbete. Lag ([2010:445](https://selex.se/eli/sfs/2010/445)).

</section>
<section id="34c" class="paragraf">

### 34 c §

Vid bedömning av om en sökande ska anses vara företagare enligt [34 §](#34) ska arbete av ideell karaktär i verksamheten inte anses utgöra personligen utfört arbete. Lag ([2010:445](https://selex.se/eli/sfs/2010/445)).

</section>

</section>
<section id="företagares-arbetslöshet">

## Företagares arbetslöshet

<section id="35" class="paragraf">

### 35 §

En företagare som upphör att bedriva näringsverksamhet ska anses vara arbetslös så snart det inte vidtas några åtgärder i näringsverksamheten.

Som åtgärder anses inte nödvändiga åtgärder som vidtagits på grund av oförutsedda händelser.

Om näringsverksamheten återupptas av företagaren eller av en närstående person till denne, får en bedömning enligt första stycket göras tidigast fem år från det att näringsverksamheten återupptogs. Lag ([2010:445](https://selex.se/eli/sfs/2010/445)).

</section>
<section id="35a" class="paragraf">

### 35 a §

En företagare som inte är att anse som arbetslös enligt [35 §](#35) ska anses som arbetslös när näringsverksamheten vid en samlad bedömning har upphört definitivt. Lag ([2010:445](https://selex.se/eli/sfs/2010/445)).

</section>
<section id="36" class="paragraf">

### 36 §

Regeringen eller den myndighet som regeringen bestämmer kan med stöd av [8 kap. 7 § regeringsformen](https://selex.se/eli/sfs/1974/152#kap8.7) meddela föreskrifter om

1. när en företagare ska anses som arbetslös i andra fall än som anges i [35 §](#35) första och andra styckena och [35 a §](#35a) samt om de villkor för fastställande av och rätt till arbetslöshetsersättning som i sådana fall ska gälla, och

2. undantag från bestämmelsen i [35 §](#35) tredje stycket. Lag ([2021:63](https://selex.se/eli/sfs/2021/63)).

</section>

</section>
<section id="företagares-dagsförtjänst">

## Företagares dagsförtjänst

<section id="37" class="paragraf">

### 37 §

När underlag för beräkning av dagsförtjänst för företagare bestäms ska dagsförtjänsten grundas på den inkomst från verksamheten som framgår av senaste beslut om slutlig skatt. Om det är mer förmånligt för företagaren, ska dagsförtjänsten grundas på den genomsnittliga inkomsten från verksamheten under de två år som föregår beskattningsåret i senaste beslut om slutlig skatt.

Bestämmelser om sammanläggning av förvärvsinkomst och förmåner vid beräkning av dagsförtjänst finns i [25 a §](#25a) andra stycket. Lag ([2011:1384](https://selex.se/eli/sfs/2011/1384)).

</section>
<section id="37a" class="paragraf">

### 37 a §

För en företagare som upphör att bedriva näringsverksamhet inom 24 månader från det att verksamheten startade får dagsförtjänsten grundas på företagarens tidigare anställning. När dagsförtjänsten grundas på tidigare anställning ska prövning av om arbetsvillkoret uppfyllts avse tid i anställningen. Ramtiden ska då avse de tolv månader som närmast föregått den månad när den sökande startade sin verksamhet. Lag ([2010:445](https://selex.se/eli/sfs/2010/445)).

</section>

</section>
<section id="dagsförtjänst-för-personer-som">

## Dagsförtjänst för personer som kombinerat anställning med företagande

<section id="37b" class="paragraf">

### 37 b §

När dagsförtjänst ska fastställas för personer som under ramtiden kombinerat anställning med företagande enligt [34 §](#34) ska dagsförtjänsten grundas på inkomst från både anställningen och verksamheten.

Detta gäller dock inte personer som fått en anställning eller näringsverksamhet godkänd som bisyssla enligt 39 och [39 a §](#39a)§.

Regeringen eller den myndighet som regeringen bestämmer meddelar föreskrifter om villkor för fastställande av och rätt till ersättning för personer som kombinerat anställning med företagande enligt [34 §](#34). Lag ([2010:445](https://selex.se/eli/sfs/2010/445)).

</section>

</section>
<section id="deltid-och-bisyssla">

## Deltid och bisyssla

<section id="38" class="paragraf">

### 38 §

Ersättning till personer som söker deltidsarbete lämnas med det antal dagpenningbelopp per vecka som enligt en av regeringen fastställd omräkningstabell svarar mot den arbetslöshet som skall ersättas.

Regeringen eller den myndighet som regeringen bestämmer får utfärda föreskrifter för beräkning av ersättning vid deltidsarbete för det fall att arbetstiden inte är bestämd till ett visst antal timmar per dag eller vecka.

</section>
<section id="38a" class="paragraf">

### 38 a §

Är någon arbetslös under del av vecka i andra fall än som avses i [38 §](#38), lämnas ersättning med det antal dagpenningbelopp per vecka som svarar mot den arbetslöshet som ska ersättas enligt den av regeringen fastställda omräkningstabellen. Lag ([2010:445](https://selex.se/eli/sfs/2010/445)).

</section>
<section id="38b" class="paragraf">

### 38 b §

Vid beräkning av dagpenningbelopp enligt [38 a §](#38a) ska hänsyn inte tas till arbete som avser beredskap och övning i en anställning som endast omfattar beredskap för och deltagande i kommunal räddningstjänst enligt lagen ([2003:778](https://selex.se/eli/sfs/2003/778)) om skydd mot olyckor. Lag ([2021:324](https://selex.se/eli/sfs/2021/324)).

</section>
<section id="39" class="paragraf">

### 39 §

Med bisyssla avses i denna lag sådant arbete i anställning eller näringsverksamhet som den sökande före arbetslöshetens inträde under minst tolv månader utfört vid sidan av sin heltidssysselsättning.

För att en anställning ska anses som bisyssla enligt första stycket, får inkomsten från anställningen under ramtiden i genomsnitt inte överstiga ett belopp som motsvarar 6 grundbelopp per vecka. Lag ([2010:445](https://selex.se/eli/sfs/2010/445)).

</section>
<section id="39a" class="paragraf">

### 39 a §

Vid beräkning av dagpenningbelopp enligt [38 a §](#38a) ska hänsyn inte tas till sådan bisyssla som avses i [39 §](#39). Detta gäller dock under förutsättning att bisysslan inte

1. utvidgas under arbetslösheten, och

2. hindrar personen från att ta ett lämpligt heltidsarbete.

Om inkomsten från bisysslan efter arbetslöshetens inträde överstiger ett belopp som motsvarar 6 grundbelopp per vecka, ska hela det överskjutande beloppet dras av från dagpenningen. Lag ([2010:445](https://selex.se/eli/sfs/2010/445)).

</section>
<section id="40" class="paragraf">

### 40 §

Regeringen eller den myndighet som regeringen bestämmer får föreskriva om begränsningar i ersättningsrätten och om karenstid utöver vad som följer av denna lag för personer som utför deltidsarbete under veckor då de i övrigt är arbetslösa. Lag ([2008:33](https://selex.se/eli/sfs/2008/33)).

</section>
<section id="41" class="paragraf">

### 41 §

Överstiger de sökandes arbetsutbud per vecka den veckotid, under vilken de normalt utfört arbete närmast före arbetslösheten, räknas den överskjutande tiden inte med när ersättningen skall fastställas.

</section>

</section>
<section id="begränsning-vid-säsongarbetslö">

## Begränsning vid säsongarbetslöshet

<section id="42" class="paragraf">

### 42 §

Om det finns särskilda skäl, får regeringen eller den myndighet som regeringens bestämmer begränsa rätten till ersättning för arbetstagare som huvudsakligen är sysselsatta i yrke där arbetslöshet årligen regelbundet förekommer.

</section>

</section>
<section id="varning-och-avstängning-från-r">

## Varning och avstängning från rätt till ersättning

<section id="43" class="paragraf">

### 43 §

En sökande ska varnas om han eller hon

1. utan godtagbart skäl inte har medverkat till att upprätta en individuell handlingsplan hos Arbetsförmedlingen,

2. utan godtagbart skäl inte har lämnat en aktivitetsrapport till Arbetsförmedlingen inom utsatt tid,

3. utan godtagbart skäl inte har besökt eller kontaktat Arbetsförmedlingen, eller en leverantör som utför arbetsmarknadspolitiska insatser på uppdrag av Arbetsförmedlingen, vid en bestämd tidpunkt,

4. utan godtagbart skäl inte har sökt lämpligt arbete som har anvisats av Arbetsförmedlingen, eller

5. inte aktivt har sökt lämpliga arbeten.

Om sökanden missköter arbetssökandet enligt första stycket vid upprepade tillfällen inom samma ersättningsperiod, ska han eller hon stängas av från rätt till ersättning.

Avstängningstiden ska vara 1 ersättningsdag vid det andra tillfället, 5 ersättningsdagar vid det tredje tillfället och 10 ersättningsdagar vid det fjärde tillfället. Vid ett femte fall av misskötsamhet under ersättningsperioden, har sökanden inte rätt till ersättning förrän han eller hon på nytt har uppfyllt ett arbetsvillkor. Lag ([2022:1238](https://selex.se/eli/sfs/2022/1238)).

</section>
<section id="43a" class="paragraf">

### 43 a §

En sökande ska stängas av från rätt till ersättning i 5 ersättningsdagar, om han eller hon utan godtagbart skäl

1. avvisat ett erbjudet lämpligt arbete,

2. genom sitt uppträdande uppenbarligen vållat att en anställning inte kommit till stånd, eller

3. avvisat en anvisning till ett arbetsmarknadspolitiskt program för vilket aktivitetsstöd lämnas.

Om sökanden förlänger tid i arbetslöshet enligt första stycket i anslutning till eller inom samma ersättningsperiod, ska han eller hon stängas av från rätt till ersättning i 10 ersättningsdagar vid det andra tillfället och i 45 ersättningsdagar vid det tredje tillfället. Om något sådant förhållande upprepas en fjärde gång under samma ersättningsperiod, har sökanden inte rätt till ersättning förrän han eller hon på nytt uppfyllt ett arbetsvillkor. Lag ([2013:152](https://selex.se/eli/sfs/2013/152)).

</section>
<section id="43b" class="paragraf">

### 43 b §

En sökande ska stängas av från rätt till ersättning i 45 ersättningsdagar, om han eller hon

1. utan giltig anledning lämnat sitt arbete,

2. på grund av otillbörligt uppförande skilts från sitt arbete,

3. utan giltig anledning lämnat ett arbetsmarknadspolitiskt program för vilket aktivitetsstöd lämnas, eller

4. uppträtt på ett sådant sätt att den offentliga arbetsförmedlingen återkallat en anvisning till ett arbetsmarknadspolitiskt program för vilket aktivitetsstöd lämnas.

Den sökande ska dock stängas av i 20 ersättningsdagar om det är sannolikt att arbetet skulle ha varat högst 10 dagar eller om programmet skulle ha pågått i högst 10 dagar.

Om sökanden orsakar sin arbetslöshet enligt första stycket en andra gång i anslutning till eller inom samma ersättningsperiod, ska han eller hon på nytt stängas av från rätt till ersättning enligt första eller andra stycket. Om något sådant förhållande upprepas en tredje gång under samma ersättningsperiod, har sökanden inte rätt till ersättning förrän han eller hon på nytt uppfyllt ett arbetsvillkor. Lag ([2013:152](https://selex.se/eli/sfs/2013/152)).

</section>
<section id="43c" class="paragraf">

### 43 c §

Bestämmelserna i [43 b §](#43b) första stycket 1 och 2 ska inte tillämpas om arbetet har upphört

1. enligt en överenskommelse som har träffats sedan arbetsgivaren har tagit initiativ till att skilja sökanden från arbetet, eller

2. genom en uppsägning från arbetsgivarens sida och frågan om uppsägningens giltighet är föremål för en rättegång eller en förhandling enligt lagen ([1976:580](https://selex.se/eli/sfs/1976/580)) om medbestämmande i arbetslivet eller kollektivavtal. Lag ([2022:838](https://selex.se/eli/sfs/2022/838)).

</section>
<section id="44" class="paragraf">

### 44 §

Ett arbete ska anses lämpligt, om

1. det inom ramen för tillgången på arbetstillfällen tagits skälig hänsyn till den sökandes förutsättningar för arbetet och andra personliga förhållanden,

2. anställningsförmånerna är förenliga med de förmåner som arbetstagare får som är anställda enligt kollektivavtal eller, om kollektivavtal inte finns, är skäliga i förhållande till de förmåner arbetstagare med likvärdiga arbetsuppgifter och kvalifikationer får vid jämförliga företag,

3. arbetet inte hänför sig till en arbetsplats där arbetskonflikt råder till följd av stridsåtgärder som är lovliga enligt lag och kollektivavtal, och

4. förhållandena på arbetsplatsen motsvarar vad som anges i författning eller myndighets föreskrifter om åtgärder till förebyggande av ohälsa eller olycksfall.

Regeringen eller den myndighet som regeringen bestämmer meddelar ytterligare föreskrifter om lämpligt arbete. Lag ([2013:152](https://selex.se/eli/sfs/2013/152)).

</section>
<section id="44a" class="paragraf">

### 44 a §

Med lämpligt arbete i 43 och [43 a §](#43a)§ och med anställning i [43 a §](#43a) avses inte förtroendeuppdrag som enligt lag ger rätt till ledighet från anställning. Lag ([2018:107](https://selex.se/eli/sfs/2018/107)).

</section>
<section id="44b" class="paragraf">

### 44 b §

Regeringen eller den myndighet som regeringen bestämmer kan med stöd av [8 kap. 7 § regeringsformen](https://selex.se/eli/sfs/1974/152#kap8.7) meddela föreskrifter om vad som ska anses utgöra godtagbart skäl och giltig anledning enligt 43–[43 b §](#43b)§. Lag ([2018:107](https://selex.se/eli/sfs/2018/107)).

</section>
<section id="45" class="paragraf">

### 45 §

I avstängningstiden ingår dagar för vilka karenstid skulle ha tillgodoräknats eller dagpenning skulle ha lämnats, om avstängningen inte hade skett. Detsamma gäller dagar när den sökande utfört förvärvsarbete.

Avstängningstiden ska räknas från och med den dag då det förhållande som anges i 43–[43 b §](#43b)§ inträffat. Upprepas under pågående avstängningstid ett förhållande som medför avstängning på nytt, ska den nya avstängningstiden inledas vid utgången av den föregående avstängningstiden.

En avstängning får inte pågå längre än 112 kalenderdagar räknat från det avstängningsgrundande förhållandet. Om ny grund för avstängning inträffar under pågående avstängningstid, får avstängningen med anledning av det nya avstängningsgrundande förhållandet inte pågå längre än 112 kalenderdagar räknat från utgången av den föregående avstängningstiden. Lag ([2013:152](https://selex.se/eli/sfs/2013/152)).

</section>
<section id="45a" class="paragraf" selex:status="upphavd" selex:upphavd="true">

### 45 a §

Har upphävts genom lag ([2013:152](https://selex.se/eli/sfs/2013/152)).

Frånkännande av rätt till ersättning

</section>
<section id="46" class="paragraf">

### 46 §

Den som medvetet eller av grov vårdslöshet har lämnat oriktiga eller vilseledande uppgifter eller låtit bli att anmäla ändrade uppgifter till en arbetslöshetskassa om förhållanden av betydelse för hans eller hennes rätt till ersättning, ska frånkännas rätt till ersättning. Den som är medlem i kassan får dock frånkännas rätt till ersättning endast om kassan vid prövning enligt [37 §](#37) första stycket lagen ([1997:239](https://selex.se/eli/sfs/1997/239)) om arbetslöshetskassor har funnit att han eller hon inte ska uteslutas som medlem.

Den arbetslöshetskassa till vilken uppgifterna enligt första stycket har lämnats eller skulle ha lämnats ska besluta om frånkännande, även om den som berörs har utträtt ur kassan. Lag ([2013:152](https://selex.se/eli/sfs/2013/152)).

</section>
<section id="46a" class="paragraf">

### 46 a §

Ett beslut om frånkännande av rätt till ersättning ska avse minst 45 och högst 195 ersättningsdagar. Lag ([2013:152](https://selex.se/eli/sfs/2013/152)).

</section>
<section id="46b" class="paragraf">

### 46 b §

Ett beslut om frånkännande av rätt till ersättning gäller från och med den dag då arbetslöshetskassan inledde utredning av det förhållande som ligger till grund för beslutet. I beslutet ska denna tidpunkt anges.

Ersättning får betalas ut på nytt först sedan den sökande under 80 dagar från den tidpunkt som avses i första stycket har utfört förvärvsarbete som avses i 12 och [13 §](#13)§ eller förtroendeuppdrag som avses i [13 b §](#13b). Lag ([2018:107](https://selex.se/eli/sfs/2018/107)).

</section>

</section>
<section id="ansökan-om-ersättning">

## Ansökan om ersättning

<section id="47" class="paragraf">

### 47 §

En ansökan om ersättning ges in till och prövas av arbetslöshetskassan. Den sökande ska lämna de uppgifter som behövs för bedömningen av hans eller hennes rätt till ersättning. Sökanden ska intyga på heder och samvete att lämnade uppgifter är riktiga och fullständiga samt anmäla ändrade förhållanden av betydelse för hans eller hennes rätt till ersättning.

Till ansökan ska bifogas ett intyg av arbetsgivaren om den sökandes arbetsförhållanden och de uppgifter i övrigt som behövs för att bedöma hans eller hennes rätt till ersättning. Om det medför stora svårigheter för sökanden att skaffa ett intyg, får han eller hon styrka uppgifterna på något annat sätt. Arbetsgivaren ska på begäran utfärda intyget på en särskild blankett.

Intyg och övriga uppgifter ska förvaras bland kassans handlingar. Lag ([2013:152](https://selex.se/eli/sfs/2013/152)).

</section>
<section id="47a" class="paragraf">

### 47 a §

En ansökan om ersättning ska göras hos arbetslöshetskassan inom nio månader från den sista dagen i den tidsperiod som ansökan avser. Görs inte ansökan inom den angivna tiden är rätten till ersättning för den tidsperioden förlorad, om det inte finns synnerliga skäl. Lag ([2009:1437](https://selex.se/eli/sfs/2009/1437)).

</section>
<section id="47b" class="paragraf">

### 47 b §

En anmälan om ändrade förhållanden enligt [47 §](#47) första stycket ska göras så snart som möjligt och senast 14 dagar efter det att den sökande fick kännedom om förändringen. Lag ([2013:152](https://selex.se/eli/sfs/2013/152)).

</section>
<section id="47c" class="paragraf">

### 47 c §

Regeringen eller den myndighet som regeringen bestämmer meddelar föreskrifter om den ansökan och särskilda blankett som avses i [47 §](#47). Lag ([2013:152](https://selex.se/eli/sfs/2013/152)).

</section>

</section>
<section id="utfärdande-av-intyg">

## Utfärdande av intyg

<section id="48" class="paragraf">

### 48 §

Till personer som uppfyller villkoren för rätt att med bibehållen ersättning söka arbete i något annat EU- eller EES- land, i Schweiz eller i Storbritannien och Nordirland utfärdar Inspektionen för arbetslöshetsförsäkringen intyg som visar rätten till ersättning. Lag ([2020:1255](https://selex.se/eli/sfs/2020/1255)).

</section>

</section>
<section id="uppgiftsskyldighet">

## Uppgiftsskyldighet

<section id="48a" class="paragraf">

### 48 a §

Arbetsförmedlingen skall till en arbetslöshetskassa lämna de uppgifter om en arbetssökande som har betydelse för tillämpningen av denna lag. Lag ([2007:393](https://selex.se/eli/sfs/2007/393)).

</section>
<section id="48b" class="paragraf">

### 48 b §

En arbetslöshetskassa skall till Arbetsförmedlingen lämna de uppgifter om ersättning enligt denna lag som har betydelse i ett ärende om arbetsförmedling. Lag ([2007:393](https://selex.se/eli/sfs/2007/393)).

</section>
<section id="48c" class="paragraf">

### 48 c §

Försäkringskassan, Pensionsmyndigheten och Centrala studiestödsnämnden ska till en arbetslöshetskassa lämna de uppgifter om förmån, ersättning eller annat stöd åt enskild som har betydelse för tillämpningen av denna lag.

Försäkringskassan ska till en arbetslöshetskassa även lämna de uppgifter om föräldraskap som behövs för att pröva rätten till arbetslöshetsersättning. Lag ([2009:995](https://selex.se/eli/sfs/2009/995)).

</section>
<section id="48d" class="paragraf">

### 48 d §

En arbetslöshetskassa ska till Försäkringskassan, Pensionsmyndigheten och Centrala studiestödsnämnden lämna de uppgifter om ersättning enligt denna lag som har betydelse hos mottagaren i ett ärende om förmån, ersättning eller annat stöd åt enskild. Lag ([2009:995](https://selex.se/eli/sfs/2009/995)).

</section>
<section id="48e" class="paragraf">

### 48 e §

En arbetslöshetskassa skall till en annan arbetslöshetskassa lämna de uppgifter om en enskild som har betydelse för handläggningen av ett ärende om arbetslöshetsersättning. Lag ([2006:133](https://selex.se/eli/sfs/2006/133)).

</section>
<section id="48f" class="paragraf">

### 48 f §

Ny beteckning [48 g §](#48g) genom lag [2006:470](https://selex.se/eli/sfs/2006/470)).

</section>
<section id="48g" class="paragraf">

### 48 g §

Arbetsförmedlingen skall till Inspektionen för arbetslöshetsförsäkringen lämna de uppgifter som har betydelse för tillsynen över ärenden om arbetslöshetsersättning eller för att utfärda intyg enligt [48 §](#48). Lag ([2007:393](https://selex.se/eli/sfs/2007/393)).

</section>
<section id="48h" class="paragraf">

### 48 h §

Inspektionen för arbetslöshetsförsäkringen skall till Arbetsförmedlingen lämna de uppgifter som behövs i dess uppföljnings-, analys- och utvärderingsarbete. Lag ([2007:393](https://selex.se/eli/sfs/2007/393)).

</section>
<section id="48i" class="paragraf">

### 48 i §

Regeringen meddelar ytterligare föreskrifter om vilka uppgifter som skall lämnas ut enligt 48 a-[48 h §](#48h)§. Lag ([2006:470](https://selex.se/eli/sfs/2006/470)).

</section>

</section>
<section id="överklagande-omprövning-och-än">

## Överklagande, omprövning och ändring

</section>
<section id="överklagande-i-ärenden-om-rätt">

## Överklagande i ärenden om rätt till ersättning

<section id="49" class="paragraf">

### 49 §

Beslut av en arbetslöshetskassa i ärenden om rätt till ersättning enligt denna lag får överklagas till allmän förvaltningsdomstol, om inte annat följer av lagen ([1969:93](https://selex.se/eli/sfs/1969/93)) om begränsning av samhällsstöd vid arbetskonflikt. Behörig förvaltningsrätt är den inom vars domkrets klaganden var folkbokförd vid tidpunkten för beslutet. Om han eller hon inte var folkbokförd i Sverige är behörig förvaltningsrätt den inom vars domkrets det första beslutet i saken har fattats. Lag ([2013:96](https://selex.se/eli/sfs/2013/96)).

</section>
<section id="50" class="paragraf">

### 50 §

Arbetslöshetskassans beslut får inte överklagas av en enskild innan kassan har omprövat sitt beslut enligt [61 §](#61). Om ett beslut överklagas innan det har omprövats, skall överklagandet anses som en begäran om omprövning.

</section>
<section id="51" class="paragraf">

### 51 §

Inspektionen för arbetslöshetsförsäkringen får, även till förmån för enskild part, överklaga en domstols och en arbetslöshetskassas beslut i ärenden som avses i [49 §](#49). Lag ([2002:545](https://selex.se/eli/sfs/2002/545)).

</section>

</section>
<section id="överklagande-i-ärenden-om-utfä">

## Överklagande i ärenden om utfärdande av intyg

<section id="52" class="paragraf">

### 52 §

Beslut av Inspektionen för arbetslöshetsförsäkringen i ärenden om utfärdande av intyg enligt [48 §](#48) får överklagas hos allmän förvaltningsdomstol. Lag ([2002:545](https://selex.se/eli/sfs/2002/545)).

</section>

</section>
<section id="gemensamma-bestämmelser-om-öve">

## Gemensamma bestämmelser om överklagande

<section id="53" class="paragraf">

### 53 §

Ett beslut skall överklagas skriftligt.

I skrivelsen skall anges vilket beslut som överklagas och den ändring av beslutet som begärs.

</section>
<section id="54" class="paragraf">

### 54 §

Skrivelsen med överklagandet skall ges in till den instans som har meddelat beslutet. Skrivelsen skall ha kommit in till den instansen inom två månader från den dag klaganden fick del av beslutet eller, om överklagandet anförts av Inspektionen för arbetslöshetsförsäkringen eller en arbetslöshetskassa, inom två månader från beslutets dag. Lag ([2002:545](https://selex.se/eli/sfs/2002/545)).

</section>
<section id="55" class="paragraf">

### 55 §

Den instans som har meddelat det överklagade beslutet prövar om skrivelsen med överklagandet har kommit in i rätt tid.

Om skrivelsen har kommit in för sent, skall den avvisas utom när

1. förseningen beror på att den instans som har fattat det överklagade beslutet har lämnat klaganden en felaktig underrättelse om hur man överklagar, eller

2. skrivelsen inom tiden för överklagande har kommit in till den instans som skall pröva överklagandet.

I fall som avses i 2 skall den instans dit skrivelsen kommit vidarebefordra den till den instans som har meddelat beslutet och samtidigt lämna uppgift om vilken dag skrivelsen kom in till den högre instansen.

</section>
<section id="56" class="paragraf">

### 56 §

Om skrivelsen med överklagandet inte avvisas enligt [55 §](#55) andra stycket, skall den instans som har meddelat det överklagade beslutet lämna över denna och övriga handlingar i ärendet till den instans som skall pröva överklagandet.

</section>
<section id="57" class="paragraf">

### 57 §

Beslut enligt denna lag från en arbetslöshetskassa, Inspektionen för arbetslöshetsförsäkringen eller en domstol gäller omedelbart, om inte något annat har angetts i beslutet eller bestämts av den instans som skall överpröva beslutet. Lag ([2002:545](https://selex.se/eli/sfs/2002/545)).

</section>
<section id="58" class="paragraf">

### 58 §

I ett mål där en enskild part överklagar en arbetslöshetskassas beslut är kassan den enskildes motpart.

</section>
<section id="59" class="paragraf">

### 59 §

Inspektionen för arbetslöshetsförsäkringen får överta en arbetslöshetskassas uppgift att i förvaltningsrätten och kammarrätten föra det allmännas talan.

Inspektionen för det allmännas talan i Högsta förvaltningsdomstolen. Lag ([2010:1449](https://selex.se/eli/sfs/2010/1449)).

</section>
<section id="60" class="paragraf">

### 60 §

Prövningstillstånd krävs vid överklagande till kammarrätten. Lag ([2013:96](https://selex.se/eli/sfs/2013/96)).

</section>

</section>
<section id="omprövning-och-ändring">

## Omprövning och ändring

<section id="61" class="paragraf">

### 61 §

Beslut av en arbetslöshetskassa i ärenden som sägs i [49 §](#49) skall omprövas av kassan, om det begärs av den enskilde som beslutet angår.

Detta gäller inte om arbetslöshetskassan redan har ändrat beslutet med stöd av [63 §](#63).

</section>
<section id="62" class="paragraf">

### 62 §

Bestämmelserna i 53-[56 §](#56)§ om överklagande skall tillämpas i fråga om en begäran om omprövning.

</section>
<section id="63" class="paragraf">

### 63 §

En arbetslöshetskassa skall utan begäran ändra sitt beslut i ärenden som sägs i [49 §](#49) och som inte överprövats av en högre instans, om

1. beslutet på grund av skrivfel, räknefel eller annat sådant förbiseende innehåller uppenbar oriktighet,

2. beslutet har blivit oriktigt på grund av att det fattats på uppenbart felaktigt eller ofullständigt underlag, eller

3. beslutet har blivit oriktigt på grund av en uppenbart felaktig rättstillämpning eller någon annan liknande orsak.

En ändring enligt första stycket behöver inte göras, om oriktigheten är av ringa betydelse.

</section>
<section id="64" class="paragraf">

### 64 §

En ändring med stöd av [63 §](#63) av ett beslut får inte göras sedan mer än två år förflutit från den dag då beslutet meddelades.

Ett beslut får ändras även efter det att tiden har gått ut, om det först därefter har kommit fram att beslutet har fattats på uppenbart felaktigt eller ofullständigt underlag eller om det finns andra synnerliga skäl. [65 §](#65) Vid omprövning enligt [61 §](#61) får beslutet inte ändras till den enskildes nackdel.

Vid ändring enligt [63 §](#63) får beslutet inte ändras till den enskildes nackdel, om det finns synnerliga skäl mot det.

</section>

</section>
<section id="innehållande-av-ersättning">

## Innehållande av ersättning

<section id="66" class="paragraf">

### 66 §

En arbetslöshetskassa får besluta att tills vidare hålla inne ersättning till en sökande, om det finns sannolika skäl att anta att han eller hon

1. inte uppfyller de allmänna villkoren för rätt till ersättning enligt [9 §](#9),

2. inte har rätt till ersättning enligt [11 §](#11),

3. kommer att stängas av från rätt till ersättning enligt 43–[43 b §](#43b)§, eller

4. kommer att frånkännas rätt till ersättning enligt [46 §](#46) eller uteslutas som medlem enligt [37 §](#37) första stycket lagen ([1997:239](https://selex.se/eli/sfs/1997/239)) om arbetslöshetskassor.

Ersättning får hållas inne till dess arbetslöshetskassan slutligt prövat frågan om sökandens rätt till ersättning och med högst det belopp som kan komma i fråga i det slutliga beslutet. Lag ([2013:152](https://selex.se/eli/sfs/2013/152)).

</section>

</section>
<section id="särskilda-bestämmelser">

## Särskilda bestämmelser

<section id="67" class="paragraf">

### 67 §

Lagen ([1969:93](https://selex.se/eli/sfs/1969/93)) om begränsning av samhällsstöd vid arbetskonflikt skall tillämpas på ersättning enligt denna lag.

</section>
<section id="68" class="paragraf">

### 68 §

Har någon genom oriktig uppgift eller genom underlåtenhet att fullgöra sin uppgifts- eller anmälningsskyldighet eller på annat sätt orsakat att ersättning lämnats obehörigen eller med för högt belopp ska det som betalats ut för mycket betalas tillbaka. Detsamma gäller om någon på annat sätt fått ersättning obehörigen eller med för högt belopp och han eller hon skäligen bort inse detta. Lag ([2009:11](https://selex.se/eli/sfs/2009/11)).

</section>
<section id="68a" class="paragraf">

### 68 a §

Har någon som fått ersättning från en arbetslöshetskassa senare fått lön eller ekonomiskt skadestånd som motsvarar lön för samma tid, ska ersättningen från arbetslöshetskassan betalas tillbaka. Lag ([2009:11](https://selex.se/eli/sfs/2009/11)).

</section>
<section id="68b" class="paragraf">

### 68 b §

Om en person är återbetalningsskyldig enligt 68 eller [68 a §](#68a), får arbetslöshetskassan medge anstånd med betalningen eller träffa avtal med den återbetalningsskyldige om en avbetalningsplan. Arbetslöshetskassan ska i sådant fall ta ut ränta på det obetalda beloppet.

Ränta ska tas ut från den dag då anståndet medgavs eller avtalet om avbetalningsplan träffades, dock inte för tid innan det återkrävda beloppet har förfallit till betalning.

Ränta ska tas ut efter en räntesats som vid varje tidpunkt överstiger statens utlåningsränta med två procentenheter. Lag ([2009:11](https://selex.se/eli/sfs/2009/11)).

</section>
<section id="68c" class="paragraf">

### 68 c §

Om ett belopp som har återkrävts med stöd av 68 eller [68 a §](#68a) inte betalas i rätt tid, ska dröjsmålsränta enligt räntelagen ([1975:653](https://selex.se/eli/sfs/1975/653)) tas ut på beloppet. Detsamma gäller när den återbetalningsskyldige medgetts anstånd med betalningen eller träffat avtal om en avbetalningsplan enligt [68 b §](#68b) och betalning inte sker inom överenskommen tid. Lag ([2009:11](https://selex.se/eli/sfs/2009/11)).

</section>
<section id="68d" class="paragraf">

### 68 d §

Om det finns särskilda skäl, får arbetslöshetskassan helt eller delvis efterge ett krav på återbetalning enligt 68 eller [68 a §](#68a) eller ränta enligt 68 b eller [68 c §](#68c). Lag ([2009:11](https://selex.se/eli/sfs/2009/11)).

</section>
<section id="68e" class="paragraf">

### 68 e §

Vid återbetalningsskyldighet enligt 68 eller [68 a §](#68a) eller skyldighet att betala ränta enligt 68 b eller [68 c §](#68c), får arbetslöshetskassan, vid en senare utbetalning av arbetslöshetsersättning, besluta att dra av ett skäligt belopp i avräkning mot det krävda beloppet. Lag ([2009:11](https://selex.se/eli/sfs/2009/11)).

</section>
<section id="68f" class="paragraf">

### 68 f §

En arbetslöshetskassas beslut om återbetalningsskyldighet enligt 68 eller [68 a §](#68a) och ränta enligt 68 b och [68 c §](#68c)§ ska anses som ett sådant beslut av förvaltningsmyndighet som utgör en exekutionstitel enligt [3 kap. 1 § första stycket 6 a utsökningsbalken](https://selex.se/eli/sfs/1981/774#kap3.1). Lag ([2022:1321](https://selex.se/eli/sfs/2022/1321)).

</section>
<section id="69" class="paragraf">

### 69 §

När det gäller minskning av vissa ersättningar med utgiven dagpenning gäller föreskrifterna i [107 kap. 2 § socialförsäkringsbalken](https://selex.se/eli/sfs/2010/110#kap107.2). Lag ([2010:1267](https://selex.se/eli/sfs/2010/1267)).

</section>
<section id="70" class="paragraf">

### 70 §

Ny beteckning [66 §](#66) genom lag ([2013:152](https://selex.se/eli/sfs/2013/152)).


</section>

</section>
<section id="övergångsbestämmelser" selex:status="upphavd" selex:upphavd="true">

## Övergångsbestämmelser

[1997:238](https://selex.se/eli/sfs/1997/238)

Föreskrifter om ikraftträdande av denna lag meddelas i lagen ([1997:240](https://selex.se/eli/sfs/1997/240)) om införande av lagen ([1997:238](https://selex.se/eli/sfs/1997/238)) om arbetslöshetsförsäkring och lagen ([1997:239](https://selex.se/eli/sfs/1997/239)) om arbetslöshetskassor.

[1998:1783](https://selex.se/eli/sfs/1998/1783)

Denna lag träder i kraft den 1 januari 1999. I fråga om personer som har anvisats verksamhet för arbetslivsutveckling före den 1 januari 1999 gäller [22 §](#22) i sin äldre lydelse.

[2000:1460](https://selex.se/eli/sfs/2000/1460)

1. Denna lag träder i kraft den 5 februari 2001.

2. Bestämmelserna i [19 §](#19) punkterna 1-3, 5 och 6 samt [30 §](#30) gäller dock fortfarande för sökande som vid ikraftträdandet uppfyllt villkoren och ansöker om ersättning senast den 31 mars 2001. 3. Bestämmelsen om ersättningsperiodens längd i [22 §](#22) skall dock gälla i dess äldre lydelse för den som före ikraftträdandet har fyllt 57 år och har rätt till ersättning på grund av en pågående ersättningsperiod.

[2001:28](https://selex.se/eli/sfs/2001/28)

Denna lag träder i kraft den 1 april 2001. I fall där omprövningsbeslut har fattats dessförinnan gäller äldre bestämmelser.

[2002:626](https://selex.se/eli/sfs/2002/626)

1. Denna lag träder i kraft den 1 januari 2003.

2. Äldre bestämmelser gäller fortfarande för särskilt utbildningsbidrag som avser tid före ikraftträdandet.

[2003:330](https://selex.se/eli/sfs/2003/330)

1. Denna lag träder i kraft den 1 september 2003.

2. Bestämmelsen i [14 a §](#14a) skall inte tillämpas för den som påbörjat deltagande i aktivitetsgarantin före lagens ikraftträdande.

3. För den som påbörjat deltagande i aktivitetsgarantin före lagens ikraftträdande gäller 17 och [23 §](#23)§ i sin äldre lydelse.

[2006:6](https://selex.se/eli/sfs/2006/6)

1. Denna lag träder i kraft den 1 januari 2007.

2. För den som karenstiden enligt [21 §](#21) har börjat löpa innan lagen träder i kraft skall, vid beräkning av sökandens ramtid, [17 a §](#17a) första stycket i dess äldre lydelse tillämpas. Lag ([2006:1547](https://selex.se/eli/sfs/2006/1547)).

[2006:470](https://selex.se/eli/sfs/2006/470)

Denna lag träder i kraft den 1 juli 2006. Bestämmelsen i [68 a §](#68a) tillämpas i fråga om ersättning från en arbetslöshetskassa som avser tid efter ikraftträdandet.

[2006:1527](https://selex.se/eli/sfs/2006/1527)

1. Denna lag träder i kraft den 1 januari 2007.

2. Äldre bestämmelser gäller fortfarande i fråga om rekryteringsbidrag som har lämnats enligt den upphävda lagen ([2002:624](https://selex.se/eli/sfs/2002/624)) om rekryteringsbidrag till vuxenstuderande.

[2006:1546](https://selex.se/eli/sfs/2006/1546)

1. Denna lag träder i kraft den 5 mars 2007 i fråga om [26 §](#26) och i övrigt den 1 januari 2007.

2. En sökande som, innan lagen träder i kraft, har uppfyllt villkoren i 12 och [13 a §](#13a)§ i deras äldre lydelse får tillgodoräkna sig detta vid prövning av rätt till ersättning vid arbetslöshet vad gäller den första ersättningsperioden därefter.

3. Vid prövning av rätt till ersättning vid arbetslöshet får en sökande, då [12 §](#12) första stycket 1 tillämpas, tillgodoräkna sig de kalendermånader före lagens ikraftträdande som sökanden inom ramtiden utfört arbete under minst 70 timmar. Detta gäller dock bara vid prövning av ersättning under den första ersättningsperioden efter ikraftträdandet.

4. Vid prövning av rätt till ersättning vid arbetslöshet får en sökande, då [12 §](#12) första stycket 2 tillämpas, tillgodoräkna sig de kalendermånader före lagens ikraftträdande som sökanden inom ramtiden utfört arbete under minst 45 timmar. Detta gäller dock bara vid prövning av ersättning under den första ersättningsperioden efter ikraftträdandet.

5. Om [13 a §](#13a) första stycket är tillämplig i fall som avses i punkten 4 får sökanden, vid tillämpning av [13 a §](#13a) andra stycket första meningen, tillgodoräkna sig de kalendermånader före lagens ikraftträdande som sökanden utfört förvärvsarbete under tid som motsvarar minst 45 timmar.

Vid tillämpning av [13 a §](#13a) andra stycket andra meningen får sökanden tillgodoräkna sig de kalendermånader före lagens ikraftträdande som sökanden utfört förvärvsarbete, fullgjort tjänstgöring enligt lagen ([1994:1809](https://selex.se/eli/sfs/1994/1809)) om totalförsvarsplikt eller fått föräldrapenningförmån enligt lagen ([1962:381](https://selex.se/eli/sfs/1962/381)) om allmän försäkring under tid som motsvarar minst 45 timmar.

6. En sökande som, innan lagen träder i kraft, har uppfyllt villkoren i upphävda 18 eller [19 §](#19) får tillgodoräkna sig detta vid prövning av rätt till ersättning vid arbetslöshet vad gäller den första ersättningsperioden efter ikraftträdandet. Ansökan om rätt till ersättning måste dock ha kommit in till arbetslöshetskassan senast vid utgången av februari 2007. Vid fastställande av dagpenning för den som har uppfyllt villkoren enligt [19 §](#19) skall den upphävda [30 a §](#30a) tillämpas. 7. För den som karenstiden enligt [21 §](#21) har börjat löpa innan lagen träder i kraft skall, vid beräkning av sökandens normalarbetstid under den första ersättningsperioden därefter, [28 §](#28) i dess äldre lydelse tillämpas.

[2007:393](https://selex.se/eli/sfs/2007/393)

1. Denna lag träder i kraft den 1 januari 2008 i fråga om 48 a- b och 48 g-h §§ och i övrigt den 2 juli 2007.

2. För sökande som före den 2 juli 2007 deltagit i arbetsmarknadsutbildning eller annan utbildning inom ramen för ett arbetsmarknadspolitiskt program, arbetspraktik, ungdomsgarantin, datortekverksamhet, arbetslivsinriktad rehabilitering eller projekt med arbetsmarknadspolitisk inriktning eller i verksamhet där ersättning enligt den tidigare upphävda [3 a §](#3a) har lämnats, eller utfört förvärvsarbete som bedrivits med stöd av bestämmelserna om stöd till start av näringsverksamhet skall [17 §](#17) i dess äldre lydelse tillämpas.

3. Beslut om förlängning av ersättningsperioden som fattats före den 2 juli 2007 med stöd av [22 §](#22) i dess lydelse före den 2 juli 2007 skall fortfarande gälla.

4. För sökande som deltagit i aktivitetsgarantin skall [23 §](#23) i dess äldre lydelse tillämpas.

5. För sökande som fått sin ersättningsperiod förlängd enligt [22 §](#22) i dess lydelse före den 2 juli 2007 skall [26 §](#26) i dess äldre lydelse tillämpas.

6. För sökande som uppfyllt ett arbetsvillkor inom ramen för aktivitetsgarantin skall [30 §](#30) i dess äldre lydelse tillämpas.

7. För sökande för vilken karenstiden enligt [21 §](#21) har börjat löpa före den 2 juli 2007 skall [39 §](#39) i dess äldre lydelse tillämpas under ersättningsperioden.

[2008:412](https://selex.se/eli/sfs/2008/412)

1. Denna lag träder i kraft den 7 juli 2008.

2. För den som har påbörjat en karenstid före lagens ikraftträdande ska [21 §](#21) i dess äldre lydelse tillämpas.

[2009:11](https://selex.se/eli/sfs/2009/11)

1. Denna lag träder i kraft den 2 mars 2009.

2. Äldre bestämmelser ska fortfarande gälla vid återkrav av belopp som har betalats ut före ikraftträdandet.

[2009:666](https://selex.se/eli/sfs/2009/666)

1. Denna lag träder i kraft den 1 juli 2009. Bestämmelsen i [7 §](#7) i sin nya lydelse tillämpas dock för tid från och med den 1 januari 2009.

2. Äldre föreskrifter gäller fortfarande för ersättningsperioder som beviljats före ikraftträdandet.

[2009:667](https://selex.se/eli/sfs/2009/667)

1. Denna lag träder i kraft den 1 januari 2010.

2. Äldre föreskrifter gäller för medlemsmånader som påbörjats före ikraftträdandet.

[2009:1437](https://selex.se/eli/sfs/2009/1437)

1. Denna lag träder i kraft den 1 januari 2010 i fråga om [47 a §](#47a) och i övrigt den 1 maj 2010.

2. Bestämmelsen i [47 a §](#47a) ska inte tillämpas i fråga om ansökningar som inkommit före den 1 januari 2010.

[2009:1597](https://selex.se/eli/sfs/2009/1597)

1. Denna lag träder i kraft den 1 februari 2013.

2. Äldre föreskrifter gäller fortfarande för ersättningsperioder som har börjat löpa före ikraftträdandet.

[2010:445](https://selex.se/eli/sfs/2010/445)

1. Denna lag träder i kraft den 5 juli 2010.

2. För ersättningsperioder för vilka karenstiden enligt [21 §](#21) har börjat löpa före ikraftträdandet, gäller 34, 35 och [39 §](#39)§ i sin äldre lydelse.

[2010:1267](https://selex.se/eli/sfs/2010/1267)

1. Denna lag träder i kraft den 1 januari 2011.


2. Äldre bestämmelser gäller i fråga om socialförsäkringsförmåner som avser tid före ikraftträdandet.

[2011:1384](https://selex.se/eli/sfs/2011/1384)

1. Denna lag träder i kraft den 1 januari 2012.

2. Äldre bestämmelser gäller fortfarande för 2013 och tidigare års taxeringar.

[2013:96](https://selex.se/eli/sfs/2013/96)

1. Denna lag träder i kraft den 1 juli 2013.

2. Äldre föreskrifter gäller för beslut som har meddelats före ikraftträdandet.

[2013:152](https://selex.se/eli/sfs/2013/152)

1. Denna lag träder i kraft den 1 september 2013.

2. För sådant förhållande som har betydelse för fråga om ersättning från en arbetslöshetskassa och som har inträffat före den 1 september 2013 gäller 9, 11, 43–[46 §](#46)§ och [66 §](#66) första stycket i sin äldre lydelse.

3. För sådant förhållande som föranleder avstängning enligt de nya bestämmelserna i 43–[43 b §](#43b)§, räknas avstängningstiden i förekommande fall från utgången av tiden för sådan nedsättning eller avstängning som har beslutats enligt äldre föreskrifter.

[2015:761](https://selex.se/eli/sfs/2015/761)

1. Denna lag träder i kraft den 1 februari 2016.

2. Äldre föreskrifter gäller fortfarande för bestämmande av ramtid för en sökande som före den 1 februari 2016 har påbörjat ledighet på grund av vård av barn.

[2017:587](https://selex.se/eli/sfs/2017/587)

1. Denna lag träder i kraft den 1 januari 2018.

2. Äldre föreskrifter gäller fortfarande i förhållande till ersättning enligt den upphävda lagen ([2010:197](https://selex.se/eli/sfs/2010/197)) om etableringsinsatser för vissa nyanlända invandrare.

[2018:107](https://selex.se/eli/sfs/2018/107)

1. Denna lag träder i kraft den 2 juli 2018.

2. Bestämmelserna i 26, 31 och [32 §](#32)§ i den äldre lydelsen och bestämmelserna i de upphävda 27 och [33 §](#33)§ gäller fortfarande för arbetslöshetsersättning som avser tid före ikraftträdandet.

[2018:519](https://selex.se/eli/sfs/2018/519)

1. Denna lag träder i kraft den 2 juli 2018.

2. Äldre föreskrifter gäller fortfarande för ansökningar om arbetslöshetsersättning som avser tid före ikraftträdandet.

[2020:217](https://selex.se/eli/sfs/2020/217)

1. Denna lag träder i kraft den 13 april 2020.

2. Bestämmelsen i [7 §](#7) i den nya lydelsen ska dock tillämpas för tid från och med den 1 mars 2020.

3. Bestämmelsen i [21 §](#21) ska inte tillämpas på ansökningar om arbetslöshetsersättning som avser tid från och med den 30 mars 2020 till och med den 3 januari 2021.

4. För ersättningsperioder som har beviljats före ikraftträdandet gäller [7 §](#7) och [12 §](#12) andra stycket i den äldre lydelsen.

[2020:218](https://selex.se/eli/sfs/2020/218)

1. Denna lag träder i kraft den 1 januari 2021.

2. Äldre föreskrifter gäller fortfarande för medlemsmånader som har påbörjats före ikraftträdandet.

[2021:324](https://selex.se/eli/sfs/2021/324)

1. Denna lag träder i kraft den 31 maj 2021.

2. Den nya bestämmelsen ska dock inte tillämpas för en sökande som före ikraftträdandet har fått sådant arbete som avses i bestämmelsen godkänt som bisyssla enligt [39 §](#39).

[2021:1286](https://selex.se/eli/sfs/2021/1286)

1. Denna lag träder i kraft den 3 januari 2022.

2. Äldre föreskrifter gäller fortfarande för ansökningar om arbetslöshetsersättning som avser tid före ikraftträdandet.

[2022:838](https://selex.se/eli/sfs/2022/838)

1. Denna lag träder i kraft den 30 juni 2022.

2. Lagen tillämpas första gången den 1 oktober 2022.

3. Lagen tillämpas inte på ansökningar om arbetslöshetsersättning som avser tid före den 1 oktober 2022.

[2022:882](https://selex.se/eli/sfs/2022/882)

1. Denna lag träder i kraft den 1 januari 2023.

2. Äldre föreskrifter gäller fortfarande för den som har fyllt 65 år före ikraftträdandet.

[2022:883](https://selex.se/eli/sfs/2022/883)

1. Denna lag träder i kraft den 1 januari 2026.

2. Äldre föreskrifter gäller fortfarande för den som har fyllt 66 år före ikraftträdandet.

[2022:1321](https://selex.se/eli/sfs/2022/1321)

1. Denna lag träder i kraft den 1 september 2022.

2. Den nya bestämmelsen tillämpas inte på beslut som har meddelats före ikraftträdandet.

</section>

</article>