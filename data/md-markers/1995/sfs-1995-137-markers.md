---
beteckning: "1995:137"
rubrik: Vägtrafikförordning för den kommunala organisationen för räddningstjänst under utbildning och höjd beredskap
departement: Landsbygds- och infrastrukturdepartementet
utfardad_datum: 1995-01-26
ikraft_datum: 1995-07-01
publicerad_datum: 2026-01-02
pdf_url: https://svenskforfattningssamling.se/sites/default/files/sfs/1995-01/SFS1995-137.pdf
andringsforfattningar:
  - beteckning: "1997:719"
    rubrik: Förordning om ändring i vägtrafikförordningen för räddningskåren under utbildning och höjd beredskap
    ikraft_datum: 1997-11-01
    anteckningar: ändr. 6 §
  - beteckning: "1998:992"
    rubrik: Förordning om ändring i vägtrafikförordningen för räddningskåren under utbildning och höjd beredskap
    ikraft_datum: 1998-10-01
    anteckningar: "ändr. 4, 19 §§"
  - beteckning: "1998:1308"
    rubrik: Förordning om ändring i vägtrafikförordningen för räddningskåren under utbildning och höjd beredskap
    ikraft_datum: 1999-01-01
    anteckningar: ändr. 7 §
  - beteckning: "1998:1285"
    rubrik: Förordning om ändring i vägtrafikförordningen för räddningskåren under utbildning och höjd beredskap
    ikraft_datum: 1999-10-01
    anteckningar: "ändr. 2, 3, 6, 8, 9, 10, 11, 14, 20 §§"
  - beteckning: "2001:660"
    rubrik: Förordning om ändring i vägtrafikförordningen för räddningskåren under utbildning och höjd beredskap
    ikraft_datum: 2001-10-01
    anteckningar: upph. 5 §; ändr. 20 §
  - beteckning: "2001:1092"
    rubrik: Förordning om ändring i vägtrafikförordningen för räddningskåren under utbildning och höjd beredskap
    ikraft_datum: 2002-01-01
    anteckningar: ändr. 20 §
  - beteckning: "2002:939"
    rubrik: Förordning om ändring i vägtrafikförordningen för räddningskåren under utbildning och höjd beredskap
    ikraft_datum: 2003-05-01
    anteckningar: "upph. 17 §; ändr. 2, 3, 20 §§"
  - beteckning: "2003:797"
    rubrik: Förordning om ändring i vägtrafikförordningen för räddningskåren under utbildning och höjd beredskap
    ikraft_datum: 2004-01-01
    anteckningar: "ändr. författningsrubr., 1, 2, 4, 6, 10, 16, 19 §§"
  - beteckning: "2008:1119"
    rubrik: Förordning om ändring i vägtrafikförordningen för den kommunala organisationen för räddningstjänst under utbildning och höjd beredskap
    ikraft_datum: 2009-01-01
    anteckningar: "ändr. 4, 7, 8, 9, 10, 12, 16, 18, 21, 22 §§"
  - beteckning: "2009:214"
    rubrik: Förordning om ändring i vägtrafikförordningen för den kommunala organisationen för räddningstjänst under utbildning och höjd beredskap
    ikraft_datum: 2009-04-29
    anteckningar: "ändr. 3, 20 §§"
  - beteckning: "2011:347"
    rubrik: Förordning om ändring i vägtrafikförordningen för den kommunala organisationen för räddningstjänst under utbildning och höjd beredskap
    ikraft_datum: 2011-05-01
    anteckningar: ändr. 20 §
  - beteckning: "2019:386"
    rubrik: Förordning om ändring i vägtrafikförordningen för den kommunala organisationen för räddningstjänst under utbildning och höjd beredskap
    ikraft_datum: 2019-07-01
    anteckningar: ändr. 20 §
  - beteckning: "2020:889"
    rubrik: Förordning om ändring i vägtrafikförordningen för den kommunala organisationen för räddningstjänst under utbildning och höjd beredskap
    ikraft_datum: 2021-01-01
    anteckningar: ändr. 9 §
  - beteckning: "2025:1097"
    rubrik: Förordning om ändring i vägtrafikförordningen för den kommunala organisationen för räddningstjänst under utbildning och höjd beredskap
    ikraft_datum: 2026-01-01
    anteckningar: "ändr. 4, 7, 8, 9, 10, 12, 16, 18 och 22 §§"
---
<article selex:utfardad_datum="1995-01-26" selex:ikraft_datum="1995-07-01">

# Vägtrafikförordning för den kommunala organisationen för räddningstjänst under utbildning och höjd beredskap

<section id="inledande-bestämmelser">

## Inledande bestämmelser

<section id="1" class="paragraf">

### 1 §

Denna förordning innehåller särskilda bestämmelser om fordon och trafik med fordon som används av den kommunala organisationen för räddningstjänst under utbildning eller höjd beredskap. Förordning ([2003:797](https://selex.se/eli/sfs/2003/797)).

</section>
<section id="2" class="paragraf">

### 2 §

I denna förordning avses med

- räddningsinsatser under höjd beredskap: den verksamhet som den kommunala organisationen för räddningstjänst bedriver under höjd beredskap,

- utbildning: övning och annan utbildning av den kommunala organisationen för räddningstjänst enligt lagen ([2003:778](https://selex.se/eli/sfs/2003/778)) om skydd mot olyckor.

Andra beteckningar i denna förordning har samma betydelse som motsvarande beteckning i lagen ([2001:559](https://selex.se/eli/sfs/2001/559)) om vägtrafikdefinitioner och i förordningen ([2001:651](https://selex.se/eli/sfs/2001/651)) om vägtrafikdefinitioner. Förordning ([2003:797](https://selex.se/eli/sfs/2003/797)).

</section>
<section id="3" class="paragraf">

### 3 §

Om någon med stöd av denna förordning åsidosätter en bestämmelse i terrängkörningslagen ([1975:1313](https://selex.se/eli/sfs/1975/1313)), terrängkörningsförordningen ([1978:594](https://selex.se/eli/sfs/1978/594)), trafikförordningen ([1998:1276](https://selex.se/eli/sfs/1998/1276)), fordonsförordningen ([2009:211](https://selex.se/eli/sfs/2009/211)), föreskrift som har meddelats med stöd av någon av dessa författningar eller lokal trafikföreskrift, ska den särskilda omsorg och varsamhet iakttas och de särskilda åtgärder vidtas som behövs för att förhindra trafikolycka eller skada på vägen eller i terrängen och för att underlätta framkomligheten för övrig trafik. Förordning ([2009:214](https://selex.se/eli/sfs/2009/214)).

</section>
<section id="4" class="paragraf">

### 4 §

Lagen ([1998:492](https://selex.se/eli/sfs/1998/492)) om biluthyrning och förordningen ([1998:780](https://selex.se/eli/sfs/1998/780)) om biluthyrning gäller inte i fråga om uthyrning av bilar eller terrängmotorfordon till Myndigheten för civilt försvar, länsstyrelsen eller kommunen vid utbildning av den kommunala organisationen för räddningstjänst. Detsamma gäller tillhandahållande av bil och förare mot ersättning. Förordning ([2025:1097](https://selex.se/eli/sfs/2025/1097)).

</section>
<section id="5" class="paragraf" selex:status="upphavd" selex:upphavd="true">

### 5 §

Har upphävts genom förordning ([2001:660](https://selex.se/eli/sfs/2001/660)).

</section>

</section>
<section id="trafikregler">

## Trafikregler

<section id="6" class="paragraf">

### 6 §

Trots bestämmelserna i terrängkörningslagen ([1975:1313](https://selex.se/eli/sfs/1975/1313)), terrängkörningsförordningen ([1978:594](https://selex.se/eli/sfs/1978/594)) och trafikförordningen ([1998:1276](https://selex.se/eli/sfs/1998/1276)) får fordon som används av den kommunala organisationen för räddningstjänst vid räddningsinsatser under höjd beredskap köras, stannas eller parkeras på ett sådant sätt som med hänsyn till omständigheterna är lämpligt.

Vid utbildning får fordon som används av den kommunala organisationen för räddningstjänst köras, stannas eller parkeras trots bestämmelserna i 3 kap. 2, 7-[11 §](#11), [17 §](#17) sjätte stycket, [25 §](#25), [26 §](#26) andra eller tredje stycket, 27, 29, 47-49, 53-55, 68, 69, 71, 73, [74 §](#74), [76 §](#76) första stycket, [77 §](#77), [82 §](#82) första stycket eller [83 §](#83) trafikförordningen eller lokala trafikföreskrifter, om det är nödvändigt för att utbildningen skall kunna genomföras. Förordning ([2003:797](https://selex.se/eli/sfs/2003/797)).

</section>
<section id="7" class="paragraf">

### 7 §

Myndigheten för civilt försvar får, efter att ha gett Naturvårdsverket tillfälle att yttra sig, meddela föreskrifter om körning i terräng med fordon som används under utbildning. Förordning ([2025:1097](https://selex.se/eli/sfs/2025/1097)).

</section>
<section id="8" class="paragraf">

### 8 §

Myndigheten för civilt försvar får efter hörande av Transportstyrelsen fastställa den högsta hastighet som i stället för vad som anges i 4 kap. [20 §](#kap4.20) första och andra styckena och [21 §](#21) trafikförordningen ([1998:1276](https://selex.se/eli/sfs/1998/1276)) ska gälla för färd med fordon som används vid räddningsinsatser under höjd beredskap. Förordning ([2025:1097](https://selex.se/eli/sfs/2025/1097)).

</section>
<section id="9" class="paragraf">

### 9 §

Myndigheten för civilt försvar får, efter att ha gett Transportstyrelsen tillfälle att yttra sig, meddela föreskrifter om att fordon som används vid räddningsinsatser under höjd beredskap eller utbildning får

1. föras med högre vikt än den totalvikt som är tillåten enligt 4 kap. [4 §](#kap4.4) trafikförordningen ([1998:1276](https://selex.se/eli/sfs/1998/1276)), och

2. föras på en väg som inte är enskild med högre axeltryck, boggitryck, trippelaxeltryck eller bruttovikt än som är tillåtet enligt 4 kap. 11-[14 §](#14)§ trafikförordningen eller enligt lokala trafikföreskrifter.

Myndigheten för civilt försvar får också, efter att ha gett Transportstyrelsen tillfälle att yttra sig, meddela föreskrifter om att det till ett motordrivet fordon får kopplas fler fordon eller fordon med högre bruttovikt eller högre släpvagnsvikt än vad som är tillåtet enligt 4 kap. [2 §](#kap4.2) trafikförordningen. Förordning ([2025:1097](https://selex.se/eli/sfs/2025/1097)).

</section>
<section id="10" class="paragraf">

### 10 §

Myndigheten för civilt försvar får efter hörande av Transportstyrelsen föreskriva sådant undantag från 4 kap. [9 §](#kap4.9) första stycket eller [10 §](#10) första stycket trafikförordningen ([1998:1276](https://selex.se/eli/sfs/1998/1276)) som behövs för den verksamhet som bedrivs av den kommunala organisationen för räddningstjänst. Förordning ([2025:1097](https://selex.se/eli/sfs/2025/1097)).

</section>
<section id="11" class="paragraf">

### 11 §

Trots bestämmelsen i 4 kap. [15 §](#kap4.15) första stycket trafikförordningen ([1998:1276](https://selex.se/eli/sfs/1998/1276)) eller lokala trafikföreskrifter får sådant motordrivet fordon eller till detta kopplat fordon som används vid räddningsinsatser under höjd beredskap köras på vägar som inte är enskilda även om fordonets last skjuter ut mer än 20 centimeter utanför fordonet eller om fordonets bredd, med lasten inräknad, överstiger 260 centimeter. Förordning ([1998:1285](https://selex.se/eli/sfs/1998/1285)).

</section>
<section id="12" class="paragraf">

### 12 §

Närmare föreskrifter för tillämpningen av 6 och [11 §](#11)§ får meddelas av Myndigheten för civilt försvar efter att Transportstyrelsen har fått tillfälle att yttra sig. Förordning ([2025:1097](https://selex.se/eli/sfs/2025/1097)).

Lokala trafikföreskrifter m. m.

</section>
<section id="13" class="paragraf">

### 13 §

Länsstyrelsen får utfärda de särskilda föreskrifter som föranleds av utbildningsverksamheten. Föreskrifterna kan avse en viss övning eller utbildningsverksamhet under viss tid och avse vissa vägar eller visst område.

</section>
<section id="14" class="paragraf">

### 14 §

Kommunen får meddela sådana lokala trafikföreskrifter som avses i 10 kap. [1 §](#kap10.1) trafikförordningen ([1998:1276](https://selex.se/eli/sfs/1998/1276)), om det behövs för att genomföra räddningsinsatser under höjd beredskap. Föreskrifterna får inte meddelas i strid mot lokala trafikföreskrifter som har meddelats av Försvarsmakten.

I fråga om föreskrifter för en enskild väg som inte i större utsträckning används av allmänheten för trafik gäller 10 kap. [6 §](#kap10.6) trafikförordningen.

Kommunen skall underrätta länsstyrelsen om föreskrifterna. Om dessa skall avse trafik under längre tid eller annars i större omfattning, skall samråd ske med länsstyrelsen innan föreskrifterna meddelas. Förordning ([1998:1285](https://selex.se/eli/sfs/1998/1285)).

</section>
<section id="15" class="paragraf">

### 15 §

Lokala trafikföreskrifter enligt [14 §](#14) skall utmärkas med vägmärken eller ges till känna på annat lämpligt sätt. Föreskrifter som avses i [14 §](#14) tredje stycket andra meningen skall genom länsstyrelsens försorg kungöras i länets författningssamling.

</section>
<section id="16" class="paragraf">

### 16 §

Särskilda trafikanvisningsmärken för den kommunala organisationen för räddningstjänst får sättas upp vid vägar som inte är enskilda, om det behövs för att genomföra räddningsinsatser under höjd beredskap eller utbildning. Bestämmelser om sådana märken får meddelas av Myndigheten för civilt försvar efter att Transportstyrelsen har fått tillfälle att yttra sig. Förordning ([2025:1097](https://selex.se/eli/sfs/2025/1097)).

</section>

</section>
<section id="fordonens-beskaffenhet-och-utr">

## Fordonens beskaffenhet och utrustning

<section id="17" class="paragraf" selex:status="upphavd" selex:upphavd="true">

### 17 §

Har upphävts genom förordning ([2002:939](https://selex.se/eli/sfs/2002/939)).

</section>
<section id="18" class="paragraf">

### 18 §

Släpfordon som används vid räddningsinsatser under höjd beredskap och utbildning ska vara försedda med särskilda skyltar. Närmare föreskrifter om utformningen av skyltarna får meddelas av Myndigheten för civilt försvar efter samråd med Försvarsmakten. Förordning ([2025:1097](https://selex.se/eli/sfs/2025/1097)).

</section>

</section>
<section id="behörighet-att-föra-motorfordo">

## Behörighet att föra motorfordon

<section id="19" class="paragraf">

### 19 §

Utan hinder av bestämmelserna i körkortslagen ([1998:488](https://selex.se/eli/sfs/1998/488)) och körkortsförordningen ([1998:980](https://selex.se/eli/sfs/1998/980)) om behörighet att köra tung lastbil, buss eller släpfordon får sådant fordon, när det används av den kommunala organisationen för räddningstjänst, köras av den som har körkort med behörigheten B, om det är oundgängligen nödvändigt för att genomföra räddningsinsatser under höjd beredskap. Förordning ([2003:797](https://selex.se/eli/sfs/2003/797)).

</section>

</section>
<section id="ansvarsbestämmelser">

## Ansvarsbestämmelser

<section id="20" class="paragraf">

### 20 §

I fråga om fordon som används vid räddningsinsatser under höjd beredskap tillämpas bestämmelserna om ansvar för ägare eller användare av fordon i avgasreningslagen ([2011:318](https://selex.se/eli/sfs/2011/318)), lagen ([2019:370](https://selex.se/eli/sfs/2019/370)) om fordons registrering och användning, trafikförordningen ([1998:1276](https://selex.se/eli/sfs/1998/1276)) och fordonsförordningen ([2009:211](https://selex.se/eli/sfs/2009/211)) beträffande den räddningsledare eller verkskydds- chef som utsetts att ansvara för de fordon som tilldelats honom eller henne.

I fråga om fordon som används vid utbildning ska första stycket tillämpas på den som utsetts till utbildningsledare.

Om en befattningshavare som avses i första eller andra stycket har gjort vad som ankommer på honom eller henne för att förebygga förseelse och en förseelse ändå sker på grund av åtgärder eller vållande av en överordnad, ska bestämmelserna om ansvar för ägare eller användare i stället tillämpas på den överordnade. Förordning ([2019:386](https://selex.se/eli/sfs/2019/386)).

</section>

</section>
<section id="överklagande">

## Överklagande

<section id="21" class="paragraf">

### 21 §

Beslut i frågor som avses i [14 §](#14) får överklagas hos länsstyrelsen. Även Transportstyrelsen får överklaga sådana beslut. Överklagande av Transportstyrelsen är inte inskränkt till viss tid. Förordning ([2008:1119](https://selex.se/eli/sfs/2008/1119)).

</section>
<section id="22" class="paragraf">

### 22 §

Beslut av länsstyrelsen enligt denna förordning får överklagas hos Myndigheten för civilt försvar. Myndigheten för civilt försvars beslut får inte överklagas. Förordning ([2025:1097](https://selex.se/eli/sfs/2025/1097)).


</section>

</section>
<section id="övergångsbestämmelser">

## Övergångsbestämmelser

[1995:137](https://selex.se/eli/sfs/1995/137)

1. Denna förordning träder i kraft den 1 juli 1995.

2. Genom förordningen upphävs vägtrafikkungörelsen ([1974:98](https://selex.se/eli/sfs/1974/98)) för civilförsvaret.

3. Om det i en förordning eller annan författning hänvisas till föreskrifter som har ersatts genom bestämmelser i denna förordning, tillämpas i stället de nya bestämmelserna.

4. En hänvisning i denna förordning till bestämmelser i fordonskungörelsen ([1972:595](https://selex.se/eli/sfs/1972/595)), bilregisterkungörelsen ([1972:599](https://selex.se/eli/sfs/1972/599)) eller vägtrafikkungörelsen ([1972:603](https://selex.se/eli/sfs/1972/603)) skall i stället avse motsvarande äldre bestämmelser i den mån dessa gäller på grund av kungörelsen ([1972:605](https://selex.se/eli/sfs/1972/605)) om införande av ny vägtrafiklagstiftning.

[1998:1285](https://selex.se/eli/sfs/1998/1285)

1. Denna förordning träder i kraft den 1 oktober 1999.

2. En hänvisning i denna förordning till bestämmelser i fordonskungörelsen ([1972:595](https://selex.se/eli/sfs/1972/595)), bilregisterkungörelsen ([1972:599](https://selex.se/eli/sfs/1972/599)) eller trafikförordningen ([1998:1276](https://selex.se/eli/sfs/1998/1276)) skall i stället avse motsvarande äldre bestämmelser i den mån dessa gäller på grund av kungörelsen ([1972:605](https://selex.se/eli/sfs/1972/605)) om införande av ny vägtrafiklagstiftning.

</section>

</article>