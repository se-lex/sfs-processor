---
beteckning: "1995:238"
rubrik: Förordning om totalförsvarsplikt
departement: Försvarsdepartementet
utfardad_datum: 1995-02-16
ikraft_datum: 1995-07-01
publicerad_datum: 2025-12-08
pdf_url: https://svenskforfattningssamling.se/sites/default/files/sfs/1995-02/SFS1995-238.pdf
andringsforfattningar:
  - beteckning: "1996:1474"
    rubrik: Förordning om ändring i förordningen om totalförsvarsplikt
    ikraft_datum: 1997-01-01
    anteckningar: "ändr. 4 kap 5 §, 5 kap 3 §"
  - beteckning: "1996:1303"
    rubrik: Förordning om ändring i förordningen om totalförsvarsplikt
    ikraft_datum: 1997-01-01
    anteckningar: "upph. 3 kap 2 §; ändr. 3 kap 1, 3 §§"
  - beteckning: "1997:88"
    rubrik: Förordning om ändring i förordningen om totalförsvarsplikt
    ikraft_datum: 1997-05-01
    anteckningar: ändr. bil.
  - beteckning: "1997:877"
    rubrik: Förordning om ändring i förordningen om totalförsvarsplikt
    ikraft_datum: 1998-01-01
    anteckningar: ändr. 4 kap 5 §
  - beteckning: "1997:1332"
    rubrik: Förordning om ändring i förordningen om totalförsvarsplikt
    ikraft_datum: 1998-04-01
    anteckningar: "ny 3 kap 6 a §, rubr. närmast före 3 kap 6 a §"
  - beteckning: "1998:1183"
    rubrik: Förordning om ändring i förordningen om totalförsvarsplikt
    ikraft_datum: 1998-10-15
    anteckningar: ändr. 5 kap 3 §
  - beteckning: "1998:1231"
    rubrik: Förordning om ändring i förordningen om totalförsvarsplikt
    ikraft_datum: 1998-10-24
    anteckningar: "ny 3 kap 15 §, rubr. närmast före 3 kap 15 §"
  - beteckning: "1999:981"
    rubrik: Förordning om ändring i förordningen om totalförsvarsplikt
    ikraft_datum: 2000-01-01
    anteckningar: "upph. 3 kap 4 §; ändr. 4 kap 5, 7 §§"
  - beteckning: "2000:155"
    rubrik: Förordning om ändring i förordningen om totalförsvarsplikt
    ikraft_datum: 2000-05-15
    anteckningar: ändr. 3 kap 6 §
  - beteckning: "2000:410"
    rubrik: Förordning om ändring i förordningen om totalförsvarsplikt
    ikraft_datum: 2000-07-01
    anteckningar: ändr. 4 kap 5 §
  - beteckning: "2001:688"
    rubrik: Förordning om ändring i förordningen om totalförsvarsplikt
    ikraft_datum: 2001-10-01
    anteckningar: "ändr. 3 kap 7, 10 §§"
  - beteckning: "2001:601"
    rubrik: Förordning om ändring i förordningen om totalförsvarsplikt
    ikraft_datum: 2001-10-01
    anteckningar: ändr. 3 kap 3 §
  - beteckning: "2002:508"
    rubrik: Förordning om ändring i förordningen om totalförsvarsplikt
    ikraft_datum: 2002-07-01
    anteckningar: "ändr. 5 kap 2, 7 §§, 9 kap 1 §; nya 7 kap 6 §, rubr. närmast före 7 kap 6 §"
  - beteckning: "2003:889"
    rubrik: Förordning om ändring i förordningen om totalförsvarsplikt
    ikraft_datum: 2004-01-01
    anteckningar: "ändr. 3 kap 1, 3, 7 §§, 9 kap 1 §§"
  - beteckning: "2004:1286"
    rubrik: Förordning om ändring i förordningen om totalförsvarsplikt
    ikraft_datum: 2005-01-01
    anteckningar: ändr. 7 kap 4 §
  - beteckning: "2004:997"
    rubrik: Förordning om ändring i förordningen om totalförsvarsplikt
    ikraft_datum: 2005-01-01
    anteckningar: "ändr. 3 kap 6 a, 13 §§, 7 kap 6 §, rubr. närmast före 3 kap 6 a, 13 §§, 4 kap 5 §"
  - beteckning: "2005:1013"
    rubrik: Förordning om ändring i förordningen om totalförsvarsplikt
    ikraft_datum: 2006-01-01
    anteckningar: "ändr. 3 kap 7 §, rubr. närmast före 3 kap 7 §"
  - beteckning: "2006:959"
    rubrik: Förordning om ändring i förordningen om totalförsvarspliktiga
    ikraft_datum: 2006-08-01
    anteckningar: "ändr. 4 kap 1 §, 5 kap 2 §, rubr. närmast före 4 kap 1 §, bil."
  - beteckning: "2006:1272"
    rubrik: Förordning om ändring i förordningen om totalförsvarsplikt
    ikraft_datum: 2007-01-01
    anteckningar: "ändr. 3 kap 1, 5, 6, 6 a, 9 §§, 4 kap 2 §; ny 3 kap 14 a §"
  - beteckning: "2007:1261"
    rubrik: Förordning om ändring i förordningen om totalförsvarsplikt
    ikraft_datum: 2008-01-01
    anteckningar: "ändr. 6 kap 2 §, 8 kap 1 §, 9 kap 1 §; nya 3 kap 16 §, 7 kap 7 §, rubr. närmast före 3 kap 16 §, 7 kap 7 §"
  - beteckning: "2008:1090"
    rubrik: Förordning om ändring i förordningen om totalförsvarsplikt
    ikraft_datum: 2009-01-01
    anteckningar: "upph. 3 kap 12, 13 §§, rubr. närmast 3 kap 12, 13 §§; ändr. 3 kap 10 §, 4 kap 5 §, 7 kap 6 §, 9 kap 1 §, rubr. närmast före 3 kap 10 §"
  - beteckning: "2010:133"
    rubrik: Förordning om ändring i förordningen om totalförsvarsplikt
    ikraft_datum: 2010-04-01
    anteckningar: ändr. 4 kap. 5 §
  - beteckning: "2010:586"
    rubrik: Förordning om ändring i förordningen om totalförsvarsplikt
    ikraft_datum: 2010-07-01
    anteckningar: "ändr. 3 kap. 1, 5, 6, 6 a §§, 4 kap. 1, 3, 4 §§, 9 kap. 1 §, rubr. närmast före 3 kap. 1 §; ny 4 kap. 10 §, rubr. närmast före 4 kap. 10 §"
  - beteckning: "2010:1473"
    rubrik: Förordning om ändring i förordningen om totalförsvarsplikt
    ikraft_datum: 2011-01-01
    anteckningar: "ändr. 3 kap. 1, 3, 5, 6, 6 a, 7, 8, 9, 10, 11, 14, 14 a, 15, 16 §§, 4 kap. 1, 2, 5, 6, 9, 10 §§, 7 kap. 4, 5, 6 §§, 9 kap. 1 §, rubr. närmast före 3 kap. 16 §"
  - beteckning: "2011:161"
    rubrik: Förordning om ändring i förordningen om totalförsvarsplikt
    ikraft_datum: 2011-04-01
    anteckningar: ändr. 5 kap. 1 §
  - beteckning: "2011:564"
    rubrik: Förordning om ändring i förordningen om totalförsvarsplikt
    ikraft_datum: 2011-07-01
    anteckningar: ändr. 3 kap. 9 §
  - beteckning: "2012:714"
    rubrik: Förordning om ändring i förordningen om totalförsvarsplikt
    ikraft_datum: 2013-01-01
    anteckningar: ändr. 3 kap. 9 §
  - beteckning: "2014:962"
    rubrik: Förordning om ändring i förordningen om totalförsvarsplikt
    ikraft_datum: 2015-01-01
    anteckningar: ändr. 7 kap. 6 §
  - beteckning: "2014:1218"
    rubrik: Förordning om ändring i förordningen om totalförsvarsplikt
    ikraft_datum: 2015-01-01
    anteckningar: "ändr. 3 kap. 16 §, 4 kap. 5 §, 9 kap. 1 §"
  - beteckning: "2015:1057"
    rubrik: Förordning om ändring i förordningen om totalförsvarsplikt
    ikraft_datum: 2016-04-01
    anteckningar: ändr. 5 kap. 2 §
  - beteckning: "2018:966"
    rubrik: Förordning om ändring i förordningen om totalförsvarsplikt
    ikraft_datum: 2018-07-01
    anteckningar: "ändr. rubr. till 1 kap; ny 1 kap. 2 §,"
  - beteckning: "2018:1616"
    rubrik: Förordning om ändring i förordningen om totalförsvarsplikt
    ikraft_datum: 2019-01-01
    anteckningar: ändr. 3 kap. 6 a §
  - beteckning: "2018:1749"
    rubrik: Förordning om ändring i förordningen om totalförsvarsplikt
    ikraft_datum: 2019-01-01
    anteckningar: ändr. 3 kap. 7 §
  - beteckning: "2019:1020"
    rubrik: Förordning om ändring i förordningen om totalförsvarsplikt
    ikraft_datum: 2020-01-01
    anteckningar: "ändr. kap. 5, 9, 14, 14 a, 16 §§, 4 kap. 5, 7 §§, rubr.närmast före 3 kap. 14 §"
  - beteckning: "2020:1280"
    rubrik: Förordning om ändring i förordningen om totalförsvarsplikt
    ikraft_datum: 2021-02-01
    anteckningar: "ändr. 3 kap. 1, 3, 5, 6, 6 a, 7, 8, 9, 10, 11, 14, 14 a, 15, 16 §§, 4 kap. 1, 2, 5, 6, 9, 10 §§, 7 kap. 4, 5, 6 §§, 9 kap. 1 §, rubr. närmast före 3 kap. 16 §"
  - beteckning: "2023:917"
    rubrik: Förordning om ändring i förordningen om totalförsvarsplikt
    ikraft_datum: 2024-01-19
    anteckningar: "ändr. 2 kap. 1 §, 4 kap. 5 §"
  - beteckning: "2025:1098"
    rubrik: Förordning om ändring i förordningen om totalförsvarsplikt
    ikraft_datum: 2026-01-01
    anteckningar: "ändr. 4 kap. 5 §, 7 kap. 6 §, 9 kap. 1 §"
  - beteckning: "2025:1447"
    rubrik: Förordning om ändring i förordningen om totalförsvarsplikt
    ikraft_datum: 2026-01-15
    anteckningar: "ändr.. 2 kap. 1 §, bil."
  - beteckning: "2023:918"
    rubrik: Förordning om ändring i förordningen om totalförsvarsplikt
    anteckningar: "utgår genom 2025:1446"
  - beteckning: "1995:926"
    rubrik: Förordning om ändring i förordningen om totalförsvarsplikt
    anteckningar: ändr. 3 kap 9 §
  - beteckning: "1995:630"
    rubrik: Förordning om ändring i förordningen om totalförsvarsplikt
    anteckningar: ändr. 8 kap 1 §
  - beteckning: "2025:1446"
    rubrik: Förordning om ändring i förordningen om ändring i förordningen om totalförsvarsplikt
    anteckningar: "utgår 2023:918"
---
<article selex:utfardad_datum="1995-02-16" selex:ikraft_datum="1995-07-01">

# Förordning om totalförsvarsplikt

<section id="kap1" class="kapitel">

## 1 kap. Inledande bestämmelser

<section id="kap1.1" class="paragraf">

#### 1 §

I denna förordning finns bestämmelser om verkställighet av lagen (1994: 1809) om totalförsvarsplikt.

Bestämmelser om förmåner till totalförsvarspliktiga finns dock i förordningen (1995: 239) om förmåner till totalförsvarspliktiga.

</section>
<section id="kap1.2" class="paragraf">

#### 2 §

Bestämmelserna i 25 och [32 §](#kap1.32)§ förvaltningslagen ([2017:900](https://selex.se/eli/sfs/2017/900)) om kommunikation och motivering av beslut behöver inte tillämpas i ärenden om inskrivning för värnplikt, civilplikt eller utbildningsreserv enligt 3 kap. [1 §](#kap3.1) lagen ([1994:1809](https://selex.se/eli/sfs/1994/1809)) om totalförsvarsplikt.

Om en motivering har utelämnats ska en sådan om möjligt lämnas i efterhand, om någon enskild begär det och det behövs för att han eller hon ska kunna ta till vara sin rätt. Förordning ([2018:966](https://selex.se/eli/sfs/2018/966)).

</section>

</section>
<section id="kap2" class="kapitel">

## 2 kap. Verksamheter i vilka civilplikt får fullgöras

<section id="kap2.1" class="paragraf" selex:status="upphord" selex:upphor_datum="2026-01-15">

#### 1 §

Civilplikt får fullgöras i de verksamheter som anges i bilagan till denna förordning. Under perioden den 19 januari 2024-31 december 2028 får civilplikten dock enbart fullgöras inom följande verksamheter:

- räddningstjänst som kommunerna ansvarar för, och

- drift och underhåll inom elproduktion och nätverksamhet.

Att värnplikt ska fullgöras hos Försvarsmakten framgår av 1 kap. [5 §](#kap1.5) första stycket lagen ([1994:1809](https://selex.se/eli/sfs/1994/1809)) om totalförsvarsplikt. Förordning ([2023:917](https://selex.se/eli/sfs/2023/917)).

</section>
<section id="kap2.1" class="paragraf" selex:status="ikraft" selex:ikraft_datum="2026-01-15">

#### 1 §

Civilplikt får fullgöras i de verksamheter som anges i bilagan till denna förordning.

Att värnplikt ska fullgöras hos Försvarsmakten framgår av 1 kap. [5 §](#kap1.5) första stycket lagen ([1994:1809](https://selex.se/eli/sfs/1994/1809)) om totalförsvarsplikt. Förordning ([2025:1447](https://selex.se/eli/sfs/2025/1447)).

</section>

</section>
<section id="kap3" class="kapitel">

## 3 kap. Uppgiftsskyldighet

<section id="kap3.skatteverket">

### Skatteverket

<section id="kap3.1" class="paragraf">

#### 1 §

Skatteverket ska före den 15 januari varje år lämna uppgifter till Totalförsvarets plikt- och prövningsverk om varje svensk medborgare som är folkbokförd i landet och som under året fyller 17 år. Förordning ([2020:1280](https://selex.se/eli/sfs/2020/1280)).

</section>
<section id="kap3.2" class="paragraf" selex:status="upphavd" selex:upphavd="true">

#### 2 §

Har upphävts genom förordning ([1996:1303](https://selex.se/eli/sfs/1996/1303)).

</section>
<section id="kap3.3" class="paragraf">

#### 3 §

Skatteverket ska underrätta Totalförsvarets plikt- och prövningsverk om de ändringar i folkbokföringsdatabasen enligt lagen ([2001:182](https://selex.se/eli/sfs/2001/182)) om behandling av personuppgifter i Skatteverkets folkbokföringsverksamhet som är av betydelse för inskrivning eller redovisning av dem som är skyldiga att mönstra eller som skrivits in för värnplikt eller civilplikt eller i utbildningsreserven. Förordning ([2020:1280](https://selex.se/eli/sfs/2020/1280)).

</section>
<section id="kap3.4" class="paragraf" selex:status="upphavd" selex:upphavd="true">

#### 4 §

Har upphävts genom förordning ([1999:981](https://selex.se/eli/sfs/1999/981)).

</section>

</section>
<section id="kap3.vårdinrättningar">

### Vårdinrättningar

<section id="kap3.5" class="paragraf">

#### 5 §

Den eller de nämnder i en region eller i en kommun som ansvarar för verksamhet enligt lagen ([1993:387](https://selex.se/eli/sfs/1993/387)) om stöd och service till vissa funktionshindrade samt chefsöverläkare vid en vårdinrättning där vård meddelas med stöd av lagen ([1991:1128](https://selex.se/eli/sfs/1991/1128)) om psykiatrisk tvångsvård eller lagen ([1991:1129](https://selex.se/eli/sfs/1991/1129)) om rättspsykiatrisk vård, ska lämna uppgifter om varje svensk medborgare som under året fyller 17 år och som den 15 mars

1. erhöll insats enligt [9 §](#kap3.9) 1, 2, 3, 4, 5, 6, 7, 8 eller 9 lagen om stöd och service till vissa funktionshindrade, eller

2. var intagen på vårdinrättning med stöd av lagen om psykiatrisk tvångsvård eller lagen om rättspsykiatrisk vård.

Uppgifterna ska lämnas till Totalförsvarets plikt- och prövningsverk före den 1 april varje år. Förordning ([2020:1280](https://selex.se/eli/sfs/2020/1280)).

</section>
<section id="kap3.6" class="paragraf">

#### 6 §

Statens institutionsstyrelse ska lämna uppgifter om varje svensk medborgare som under året fyller 17 år och som

1. med stöd av [3 §](#kap3.3) lagen ([1990:52](https://selex.se/eli/sfs/1990/52)) med särskilda bestämmelser om vård av unga den 15 mars var intagen vid ett hem som avses i [12 §](#kap3.12) den lagen, eller

2. med stöd av [32 kap. 5 § brottsbalken](https://selex.se/eli/sfs/1962/700#kap32.5) har dömts till sluten ungdomsvård och som den 15 mars var intagen vid ett sådant hem som avses i 1.

Uppgifterna ska lämnas till Totalförsvarets plikt- och prövningsverk före den 1 april varje år. Förordning ([2020:1280](https://selex.se/eli/sfs/2020/1280)).

</section>

</section>
<section id="kap3.försäkringskassan">

### Försäkringskassan

<section id="kap3.6a" class="paragraf">

#### 6 a §

Försäkringskassan ska lämna uppgifter om varje totalförsvarspliktig som har sjukersättning eller aktivitetsersättning enligt 32-[37 kap. socialförsäkringsbalken](https://selex.se/eli/sfs/2010/110).

Försäkringskassan ska även lämna uppgifter om varje svensk medborgare som under året fyller 17 år och som

1. har assistansersättning enligt [51 kap. socialförsäkringsbalken](https://selex.se/eli/sfs/2010/110),

2. det betalas omvårdnadsbidrag för enligt [22 kap. socialförsäkringsbalken](https://selex.se/eli/sfs/2010/110), eller

3. det betalas bidrag för enligt [52 kap. socialförsäkringsbalken](https://selex.se/eli/sfs/2010/110).

Uppgifterna ska lämnas till Totalförsvarets plikt- och prövningsverk före den 1 april varje år. Förordning ([2020:1280](https://selex.se/eli/sfs/2020/1280)).

</section>

</section>
<section id="kap3.kriminalvården">

### Kriminalvården

<section id="kap3.7" class="paragraf">

#### 7 §

I förordningen ([2018:1747](https://selex.se/eli/sfs/2018/1747)) om viss underrättelseskyldighet för Kriminalvården finns bestämmelser om Kriminalvårdens skyldighet att lämna uppgifter till Totalförsvarets plikt- och prövningsverk. Förordning ([2020:1280](https://selex.se/eli/sfs/2020/1280)).

</section>

</section>
<section id="kap3.socialstyrelsen-och-statens-jo">

### Socialstyrelsen och Statens jordbruksverk

<section id="kap3.8" class="paragraf">

#### 8 §

Socialstyrelsen och Statens jordbruksverk ska på begäran av Totalförsvarets plikt- och prövningsverk lämna uppgifter om totalförsvarspliktigas examina och legitimationer. Förordning ([2020:1280](https://selex.se/eli/sfs/2020/1280)).

</section>

</section>
<section id="kap3.utbildningsmyndigheter-och-sko">

### Utbildningsmyndigheter och skolor

<section id="kap3.9" class="paragraf">

#### 9 §

Statens skolverk, Universitets- och högskolerådet och rektorn för en utbildningsanstalt eller skola som drivs av staten, en kommun eller en region eller av en enskild som har godkänts av Statens skolinspektion ska på begäran av Totalförsvarets plikt- och prövningsverk lämna uppgifter till myndigheten om de totalförsvarspliktigas studieinriktning och behörighet för studier på ett nationellt program i gymnasieskolan. Förordning ([2020:1280](https://selex.se/eli/sfs/2020/1280)).

</section>

</section>
<section id="kap3.transportstyrelsen">

### Transportstyrelsen

<section id="kap3.10" class="paragraf">

#### 10 §

Transportstyrelsen ska på begäran av Totalförsvarets plikt- och prövningsverk lämna uppgifter

1. ur vägtrafikregistret,

2. ur sjömansregistret om adresser till totalförsvarspliktiga samt om deras behörighet och tjänstgöring på fartyg, och

3. om utfärdade certifikat inom luftfartens område. Förordning ([2020:1280](https://selex.se/eli/sfs/2020/1280)).

</section>

</section>
<section id="kap3.post--och-telestyrelsen">

### Post- och telestyrelsen

<section id="kap3.11" class="paragraf">

#### 11 §

Post- och telestyrelsen ska på begäran av Totalförsvarets plikt- och prövningsverk lämna uppgifter om utfärdade certifikat inom radioområdet. Förordning ([2020:1280](https://selex.se/eli/sfs/2020/1280)).

</section>
<section id="kap3.12" class="paragraf" selex:status="upphavd" selex:upphavd="true">

#### 12 §

Har upphävts genom förordning ([2008:1090](https://selex.se/eli/sfs/2008/1090)).

</section>
<section id="kap3.13" class="paragraf" selex:status="upphavd" selex:upphavd="true">

#### 13 §

Har upphävts genom förordning ([2008:1090](https://selex.se/eli/sfs/2008/1090)).

Kommuner och regioner m.fl.

</section>
<section id="kap3.14" class="paragraf">

#### 14 §

Kommuner, regioner och vårdgivare som bedriver enskild verksamhet ska på begäran av Totalförsvarets plikt- och prövningsverk lämna de uppgifter om anställd hälso- och sjukvårdspersonal som behövs för myndighetens planeringsarbete. Förordning ([2020:1280](https://selex.se/eli/sfs/2020/1280)).

</section>
<section id="kap3.14a" class="paragraf">

#### 14 a §

Kommuner, regioner och vårdgivare som bedriver enskild verksamhet ska på begäran av Totalförsvarets plikt- och prövningsverk lämna de uppgifter om totalförsvarspliktigas hälsotillstånd som behövs för att kontrollera de uppgifter som en totalförsvarspliktig har lämnat till Totalförsvarets plikt- och prövningsverk och som utgör underlag för beslut om kallelse till mönstring. Förordning ([2020:1280](https://selex.se/eli/sfs/2020/1280)).

</section>

</section>
<section id="kap3.utbildningsenheter">

### Utbildningsenheter

<section id="kap3.15" class="paragraf">

#### 15 §

De organisatoriska enheter där grundutbildning genomförs för värnplikt eller civilplikt med längre grundutbildning än 60 dagar ska, senast då den totalförsvarspliktige rycker ut, lämna journalhandlingar som upprättats under utbildningen till Totalförsvarets plikt- och prövningsverk. Förordning ([2020:1280](https://selex.se/eli/sfs/2020/1280)).

</section>

</section>
<section id="kap3.totalförsvarets-plikt--och-prö">

### Totalförsvarets plikt- och prövningsverk

<section id="kap3.16" class="paragraf">

#### 16 §

Totalförsvarets plikt- och prövningsverk ska i samband med att en totalförsvarspliktig rycker in för värnplikt eller civilplikt med längre grundutbildning än 60 dagar lämna de journalhandlingar som upprättats vid mönstring eller särskild antagningsprövning enligt lagen ([1994:1810](https://selex.se/eli/sfs/1994/1810)) om möjlighet för kvinnor att fullgöra värnplikt eller civilplikt med längre grundutbildning, till hälso- och sjukvårdspersonalen vid den organisatoriska enhet hos en myndighet, en kommun eller en region där grundutbildningen ska genomföras.

Totalförsvarets plikt- och prövningsverk ska vid samma tidpunkt lämna uppgifter om den totalförsvarspliktiges psykiska funktionsförmåga, fysiska arbetsförmåga, allmänna begåvning och hälsotillstånd till den befattningshavare på en sådan enhet som anges i första stycket som har till uppgift att utbilda den totalförsvarspliktige. Uppgifterna ska anges kortfattat.

Totalförsvarets plikt- och prövningsverk ska också vid samma tidpunkt och till samma enheter som anges i första stycket lämna uppgift i form av fotografisk bild av den totalförsvarspliktige från det register som myndigheten för över sådana uppgifter. En sådan uppgift ska på begäran även lämnas till Polismyndigheten, Säkerhetspolisen, Ekobrottsmyndigheten, Försvarsmakten, Tullverket, Skatteverket och Kronofogdemyndigheten. Förordning ([2020:1280](https://selex.se/eli/sfs/2020/1280)).

</section>

</section>

</section>
<section id="kap4" class="kapitel">

## 4 kap. Mönstring och inskrivning m.m.

<section id="kap4.kallelse-till-mönstring">

### Kallelse till mönstring

<section id="kap4.1" class="paragraf">

#### 1 §

Om regeringen i enlighet med 1 kap. [3 a §](#kap1.3a) lagen ([1994:1809](https://selex.se/eli/sfs/1994/1809)) om totalförsvarsplikt har beslutat att totalförsvarspliktiga ska vara skyldiga att genomgå mönstring, ska Totalförsvarets plikt- och prövningsverk kalla de totalförsvarspliktiga svenska medborgare till mönstring som bedöms ha förutsättningar för att skrivas in enligt 3 kap. [1 §](#kap3.1) lagen om totalförsvarsplikt och som i övrigt kan antas komma i fråga för sådan inskrivning.

Kallelse till mönstring ska ske senast det kalenderår den totalförsvarspliktige fyller 19 år, om han eller hon inte vistas utomlands eller det finns andra särskilda skäl att inte kalla honom eller henne. Förordning ([2020:1280](https://selex.se/eli/sfs/2020/1280)).

</section>

</section>
<section id="kap4.informationsskyldighet">

### Informationsskyldighet

<section id="kap4.2" class="paragraf">

#### 2 §

Totalförsvarets plikt- och prövningsverk ska inför och vid mönstringen lämna råd och upplysningar till de totalförsvarspliktiga om värnplikten, civilplikten och utbildningsreserven samt om rätten att vara vapenfri. Förordning ([2020:1280](https://selex.se/eli/sfs/2020/1280)).

</section>

</section>
<section id="kap4.anteckning-av-vissa-uppgifter">

### Anteckning av vissa uppgifter

<section id="kap4.3" class="paragraf">

#### 3 §

För varje totalförsvarspliktig som har skrivits in i utbildningsreserven ska det antecknas

1. i vilken befattningsgrupp han eller hon är placerad, och

2. om han eller hon har rätt att vara vapenfri. Förordning ([2010:586](https://selex.se/eli/sfs/2010/586)).

</section>

</section>
<section id="kap4.dubbelt-medborgarskap">

### Dubbelt medborgarskap

<section id="kap4.4" class="paragraf">

#### 4 §

Den som är medborgare även i en annan stat och inte är bosatt här får skrivas in för värnplikt, civilplikt med längre grundutbildning än 60 dagar eller i utbildningsreserven endast om han eller hon begär det. Förordning ([2010:586](https://selex.se/eli/sfs/2010/586)).

Underlag för inskrivning

</section>
<section id="kap4.5" class="paragraf" selex:status="upphord" selex:upphor_datum="2026-01-01">

#### 5 §

I 2 kap. [1 §](#kap2.1) lagen ([1994:1809](https://selex.se/eli/sfs/1994/1809)) om totalförsvarsplikt finns bestämmelser om skyldighet för en totalförsvarspliktig att lämna vissa uppgifter på begäran av Totalförsvarets plikt- och prövningsverk, en kommun eller en region.

En totalförsvarspliktig är även skyldig att lämna uppgifter enligt 2 kap. [1 §](#kap2.1) lagen om totalförsvarsplikt på begäran av en länsstyrelse, Polismyndigheten, Säkerhetspolisen, Försvarsmakten, Myndigheten för samhällsskydd och beredskap, Post- och telestyrelsen, Trafikverket, Transportstyrelsen, Statens jordbruksverk, Migrationsverket, Statens energimyndighet och Affärsverket svenska kraftnät. Förordning ([2023:917](https://selex.se/eli/sfs/2023/917)).

</section>
<section id="kap4.5" class="paragraf" selex:status="ikraft" selex:ikraft_datum="2026-01-01">

#### 5 §

I 2 kap. [1 §](#kap2.1) lagen ([1994:1809](https://selex.se/eli/sfs/1994/1809)) om totalförsvarsplikt finns bestämmelser om skyldighet för en totalförsvarspliktig att lämna vissa uppgifter på begäran av Totalförsvarets plikt- och prövningsverk, en kommun eller en region.

En totalförsvarspliktig är även skyldig att lämna uppgifter enligt 2 kap. [1 §](#kap2.1) lagen om totalförsvarsplikt på begäran av en länsstyrelse, Polismyndigheten, Säkerhetspolisen, Försvarsmakten, Myndigheten för civilt försvar, Post- och telestyrelsen, Trafikverket, Transportstyrelsen, Statens jordbruksverk, Migrationsverket, Statens energimyndighet och Affärsverket svenska kraftnät. Förordning ([2025:1098](https://selex.se/eli/sfs/2025/1098)).

</section>
<section id="kap4.6" class="paragraf">

#### 6 §

Den som vill få totalförsvarspliktiga inskrivna ska till Totalförsvarets plikt- och prövningsverk ge in det underlag som behövs för inskrivningen. Förordning ([2020:1280](https://selex.se/eli/sfs/2020/1280)).

</section>

</section>
<section id="kap4.krigsplacering">

### Krigsplacering

<section id="kap4.7" class="paragraf">

#### 7 §

Av 3 kap. [15 §](#kap3.15) lagen ([1994:1809](https://selex.se/eli/sfs/1994/1809)) om totalförsvarsplikt följer att kommuner, regioner, bolag, föreningar, samfälligheter, registrerade trossamfund, organisatoriska delar av sådana samfund eller andra enskilda får göra fram- ställningar om krigsplacering.

De statliga myndigheter som enligt 3 kap. [15 §](#kap3.15) lagen om totalförsvarsplikt får göra framställning om krigsplacering är Försvarsmakten, i fråga om totalförsvarspliktiga som ska tjänstgöra där, och i övrigt de myndigheter som anges i 4 kap. [5 §](#kap4.5) andra stycket denna förordning. Förordning ([2019:1020](https://selex.se/eli/sfs/2019/1020)).

</section>
<section id="kap4.8" class="paragraf">

#### 8 §

Beslut om krigsplacering får fattas utan att den som beslutet avser ges tillfälle att yttra sig.

</section>
<section id="kap4.9" class="paragraf">

#### 9 §

Totalförsvarets plikt- och prövningsverk ska underrätta en totalförsvarspliktig om innehållet i ett beslut genom vilket han eller hon har krigsplacerats enligt lagen ([1994:1809](https://selex.se/eli/sfs/1994/1809)) om totalförsvarsplikt. Förordning ([2020:1280](https://selex.se/eli/sfs/2020/1280)).

</section>

</section>
<section id="kap4.försvarsmakten">

### Försvarsmakten

<section id="kap4.10" class="paragraf">

#### 10 §

Försvarsmakten ska lämna uppgifter till Totalförsvarets plikt- och prövningsverk om varje svensk medborgare som under året har genomgått militär utbildning eller tjänstgjort inom Försvarsmakten.

Uppgifterna ska lämnas fortlöpande till Totalförsvarets plikt- och prövningsverk. Förordning ([2020:1280](https://selex.se/eli/sfs/2020/1280)).

</section>

</section>

</section>
<section id="kap5" class="kapitel">

## 5 kap. Värnplikt och civilplikt

<section id="kap5.inkallelse">

### Inkallelse

<section id="kap5.1" class="paragraf">

#### 1 §

Kallelse till mönstring och annan utredning och inkallelse till värnplikt eller civilplikt ska delges den som ska inställa sig, om inte annat följer av 5 kap. [2 §](#kap5.2) denna förordning. Bestämmelserna i 3, 34–38 och 47–[51 §](#kap5.51)§ delgivningslagen ([2010:1932](https://selex.se/eli/sfs/2010/1932)) ska dock inte tillämpas. Förordning ([2011:161](https://selex.se/eli/sfs/2011/161)).

</section>
<section id="kap5.2" class="paragraf">

#### 2 §

Inkallelse till sådan repetitionsutbildning som äger rum i form av mobiliseringsövning, beredskapstjänstgöring eller krigstjänstgöring får ske genom radio eller television. Att inkallelse till krigstjänstgöring även får ske genom beredskapslarm framgår av förordningen ([2015:1053](https://selex.se/eli/sfs/2015/1053)) om totalförsvar och höjd beredskap.

En sådan inkallelse ska dessutom sändas till den inkallade med posten, om det behövs. Förordning ([2015:1057](https://selex.se/eli/sfs/2015/1057)).

</section>

</section>
<section id="kap5.grundutbildningen">

### Grundutbildningen

<section id="kap5.3" class="paragraf">

#### 3 §

Grundutbildningen för en totalförsvarspliktig som har skrivits in för värnplikt skall vara lägst 80 dagar.

I fråga om varje befattning eller typ av befattning som totalförsvarspliktiga grundutbildas för skall bestämmas grundutbildningens längd och i vilken utsträckning den får genomföras i omgångar. Förordning ([1998:1183](https://selex.se/eli/sfs/1998/1183)).

</section>
<section id="kap5.4" class="paragraf">

#### 4 §

Inkallelse till grundutbildning som är längre än 60 dagar skall ske i sådan tid att grundutbildningen kan påbörjas om möjligt under det första kalenderåret efter inskrivningsbeslutet och senast före utgången av det tredje kalenderåret efter inskrivningsbeslutet, om inte den som skall inkallas vistas utomlands eller det annars finns särskilda skäl.

</section>
<section id="kap5.5" class="paragraf">

#### 5 §

Grundutbildning som skall pågå mer än 60 dagar skall avbrytas enligt 5 kap. [12 §](#kap5.12) lagen ([1994:1809](https://selex.se/eli/sfs/1994/1809)) om totalförsvarsplikt, om den totalförsvarspliktige har varit eller kan antas komma att vara frånvarande så många tjänstgöringsdagar som motsvarar en tiondel av det antal dagar, avrundat till närmast högre tiotal, som han är inkallad att tjänstgöra. Frånvaro på grund av ledighet eller under del av en tjänstgöringsdag skall därvid inte medräknas.

</section>

</section>
<section id="kap5.beräkning-av-tjänstgöringstid">

### Beräkning av tjänstgöringstid

<section id="kap5.6" class="paragraf">

#### 6 §

Tjänstgöringstiden börjar den dag då den totalförsvarspliktige enligt inkallelsen skall inställa sig på tjänstgöringsstället och slutar den dag då han eller hon enligt inkallelsen avslutar tjänstgöringen.

</section>

</section>
<section id="kap5.ändring-av-vissa-beslut">

### Ändring av vissa beslut

<section id="kap5.7" class="paragraf">

#### 7 §

Om det i samband med att värnplikt eller civilplikt fullgörs framkommer att en totalförsvarspliktigs förhållanden är sådana att inskrivningsbeslutet eller krigsplaceringen bör ändras eller att värnplikten eller civilplikten bör avbrytas, skall förhållandena närmare utredas av den som skall fatta beslut i frågan enligt lagen ([1994:1809](https://selex.se/eli/sfs/1994/1809)) om totalförsvarsplikt. Förordning ([2002:508](https://selex.se/eli/sfs/2002/508)).

</section>

</section>
<section id="kap5.ansökan-om-uppskov-och-avbrott">

### Ansökan om uppskov och avbrott

<section id="kap5.8" class="paragraf">

#### 8 §

En ansökan om uppskov eller avbrott skall vara skriftlig och innehålla de skäl som åberopas. Intyg och andra handlingar som den totalförsvarspliktige önskar åberopa skall ges in tillsammans med ansökan.

</section>

</section>

</section>
<section id="kap6" class="kapitel">

## 6 kap. Allmän tjänsteplikt

<section id="kap6.1" class="paragraf">

#### 1 §

Statliga myndigheter där allmän tjänsteplikt skall fullgöras enligt vad regeringen föreskrivit enligt 6 kap. [1 §](#kap6.1) lagen ([1994:1809](https://selex.se/eli/sfs/1994/1809)) om totalförsvarsplikt, beslutar om vilka arbetstagare och uppdragstagare hos myndigheten som skall omfattas av tjänsteplikten.

Statliga myndigheter får också enligt 6 kap. [6 §](#kap6.6) samma lag medge undantag från den allmänna tjänsteplikten för den som är anställd av eller utför uppdrag åt myndigheten.

</section>
<section id="kap6.2" class="paragraf">

#### 2 §

Arbetsförmedlingen får

1. anvisa arbete som avses i 6 kap. [2 §](#kap6.2) första stycket 3 lagen ([1994:1809](https://selex.se/eli/sfs/1994/1809)) om totalförsvarsplikt,

2. besluta enligt 6 kap. [3 §](#kap6.3) samma lag om hos vilka andra arbetsgivare och uppdragsgivare än statliga myndigheter som allmän tjänsteplikt ska fullgöras och om vilka arbetstagare och uppdragstagare som hos dessa ska omfattas av den allmänna tjänsteplikten samt

3. medge undantag från den allmänna tjänsteplikten enligt 6 kap. [6 §](#kap6.6) samma lag för den som fullgör allmän tjänsteplikt hos någon annan arbetsgivare eller uppdragsgivare än en statlig myndighet. Förordning ([2007:1261](https://selex.se/eli/sfs/2007/1261)).

</section>
<section id="kap6.3" class="paragraf">

#### 3 §

Ett beslut att en totalförsvarspliktig skall fullgöra allmän tjänsteplikt får inte omfatta den som är krigsplacerad med stöd av lagen ([1994:1809](https://selex.se/eli/sfs/1994/1809)) om totalförsvarsplikt.

</section>

</section>
<section id="kap7" class="kapitel">

## 7 kap. Handläggning av vissa ärenden

Brott mot totalförsvarsplikten m.m.

<section id="kap7.1" class="paragraf">

#### 1 §

Om en totalförsvarspliktig som fullgör värnplikt, civilplikt eller allmän tjänsteplikt förklarar sig inte vilja fullgöra tjänstgöringen, skall han eller hon informeras om vad som gäller för den som vägrar fullgöra tjänstgöringen.

Om tjänstgöringen är förenad med bruk av vapen och den som är skyldig att fullgöra tjänstgöringen förklarar att bruk av vapen mot annan är oförenligt med hans eller hennes personliga övertygelse, skall information lämnas om rätten att vara vapenfri. Av informationen skall framgå förutsättningarna för denna rätt och hur prövningen går till. Sådan information behöver dock inte lämnas den som redan har ansökt om rätt att vara vapenfri.

</section>
<section id="kap7.2" class="paragraf">

#### 2 §

Om inskrivningsbeslutet eller krigsplaceringen inte ändras eller någon ansökan om rätt att vara vapenfri inte görs av den som avses i [1 §](#kap7.1), skall han eller hon beordras att fullgöra tjänstgöringen. Innan en sådan order ges, skall betänketid lämnas längst till nästa dag.

</section>
<section id="kap7.3" class="paragraf">

#### 3 §

Det religiösa samfund som avses i 10 kap. [8 §](#kap10.8) 2 lagen ([1994:1809](https://selex.se/eli/sfs/1994/1809)) om totalförsvarsplikt är sekten Jehovas vittnen.

</section>
<section id="kap7.4" class="paragraf">

#### 4 §

Totalförsvarets plikt- och prövningsverk ska anmäla brott som avses i 10 kap. [1 §](#kap10.1) lagen ([1994:1809](https://selex.se/eli/sfs/1994/1809)) om totalförsvarsplikt till åklagarkammaren i den ort där den som har uteblivit är folkbokförd och bifoga den utredning som finns i saken. Förordning ([2020:1280](https://selex.se/eli/sfs/2020/1280)).

</section>
<section id="kap7.5" class="paragraf">

#### 5 §

Den domstol som avgör ett mål om ansvar för brott som avses i 10 kap. 1-[5 §](#kap7.5)§ lagen ([1994:1809](https://selex.se/eli/sfs/1994/1809)) om totalförsvarsplikt ska sända en kopia av domen eller beslutet till Totalförsvarets plikt- och prövningsverk, när avgörandet har fått laga kraft. Förordning ([2020:1280](https://selex.se/eli/sfs/2020/1280)).

</section>
<section id="kap7.åtgärder-mot-trakasserier">

### Åtgärder mot trakasserier

<section id="kap7.6" class="paragraf" selex:status="upphord" selex:upphor_datum="2026-01-01">

#### 6 §

Försvarsmakten, Myndigheten för samhällsskydd och beredskap och Affärsverket svenska kraftnät ska vidta åtgärder för att förebygga och förhindra att den som tjänstgör med stöd av lagen ([1994:1809](https://selex.se/eli/sfs/1994/1809)) om totalförsvarsplikt utsätts för ett uppträdande som kränker den totalförsvarspliktiges värdighet och som har samband med kön, könsöverskridande identitet eller uttryck, etnisk tillhörighet, religion eller annan trosuppfattning, funktionsnedsättning eller sexuell läggning (trakasserier) eller ett uppträdande av sexuell natur som kränker den totalförsvarspliktiges värdighet (sexuella trakasserier).

Åtgärderna ska vidtas i samarbete med Totalförsvarets plikt- och prövningsverk och Försvarshögskolan samt, då det bedöms lämpligt, i samråd med Diskrimineringsombudsmannen. Förordning ([2020:1280](https://selex.se/eli/sfs/2020/1280)).

</section>
<section id="kap7.6" class="paragraf" selex:status="ikraft" selex:ikraft_datum="2026-01-01">

#### 6 §

Försvarsmakten, Myndigheten för civilt försvar och Affärsverket svenska kraftnät ska vidta åtgärder för att förebygga och förhindra att den som tjänstgör med stöd av lagen ([1994:1809](https://selex.se/eli/sfs/1994/1809)) om totalförsvarsplikt utsätts för ett uppträdande som kränker den totalförsvarspliktiges värdighet och som har samband med kön, könsöverskridande identitet eller uttryck, etnisk tillhörighet, religion eller annan trosuppfattning, funktionsnedsättning eller sexuell läggning (trakasserier) eller ett uppträdande av sexuell natur som kränker den totalförsvarspliktiges värdighet (sexuella trakasserier).

Åtgärderna ska vidtas i samarbete med Totalförsvarets plikt- och prövningsverk och Försvarshögskolan samt, då det bedöms lämpligt, i samråd med Diskrimineringsombudsmannen. Förordning ([2025:1098](https://selex.se/eli/sfs/2025/1098)).

</section>

</section>
<section id="kap7.drogtestning">

### Drogtestning

<section id="kap7.7" class="paragraf">

#### 7 §

Kontroll enligt 5 kap. [1 §](#kap5.1) tredje stycket lagen ([1994:1809](https://selex.se/eli/sfs/1994/1809)) om totalförsvarsplikt ska verkställas av legitimerad läkare eller sjuksköterska. Förordning ([2007:1261](https://selex.se/eli/sfs/2007/1261)).

</section>

</section>

</section>
<section id="kap8" class="kapitel">

## 8 kap. Överklagande

<section id="kap8.1" class="paragraf">

#### 1 §

Överklagande enligt 11 kap. [4 §](#kap11.4) lagen ([1994:1809](https://selex.se/eli/sfs/1994/1809)) om totalförsvarsplikt ska göras hos Statens överklagandenämnd. Förordning ([2007:1261](https://selex.se/eli/sfs/2007/1261)).

</section>

</section>
<section id="kap9" class="kapitel">

## 9 kap. Ytterligare verkställighetsföreskrifter

<section id="kap9.1" class="paragraf" selex:status="upphord" selex:upphor_datum="2026-01-01">

#### 1 §

Ytterligare föreskrifter om verkställigheten av lagen ([1994:1809](https://selex.se/eli/sfs/1994/1809)) om totalförsvarsplikt får meddelas av

1. Socialstyrelsen, i fråga om uppgiftsskyldighet enligt 3 kap. [14 §](#kap3.14) denna förordning, efter att ha gett Totalförsvarets plikt- och prövningsverk tillfälle att yttra sig,

2. Försvarsmakten, i fråga om grundutbildningens och repetitionsutbildningens längd och genomförande, när det gäller värnplikt och sådan civilplikt som ska fullgöras hos Försvarsmakten,

3. Myndigheten för samhällsskydd och beredskap, i fråga om grundutbildningens och repetitionsutbildningens längd och genomförande, när det gäller civilplikt som ska fullgöras i det civila försvaret, efter att ha gett Socialstyrelsen samt de centrala myndigheter som anges i 4 kap. [5 §](#kap4.5) denna förordning tillfälle att yttra sig,

4. Försvarsmakten, i fråga om krigsplacering av totalförsvarspliktiga som ska fullgöra värnplikt och civilplikt hos Försvarsmakten,

5. Myndigheten för samhällsskydd och beredskap, i fråga om krigsplacering av totalförsvarspliktiga som ska fullgöra civilplikt i det civila försvaret, efter att ha gett Socialstyrelsen samt de centrala myndigheter som anges i 4 kap. [5 §](#kap4.5) denna förordning tillfälle att yttra sig,

6. Totalförsvarets plikt- och prövningsverk, i fråga om hämtning, efter att ha gett Polismyndigheten tillfälle att yttra sig,

7. Arbetsförmedlingen, i fråga om upplysningsskyldighet enligt 6 kap. [5 §](#kap6.5) lagen om totalförsvarsplikt, och

8. Totalförsvarets plikt- och prövningsverk, i fråga om övriga bestämmelser. Förordning ([2020:1280](https://selex.se/eli/sfs/2020/1280)).

</section>
<section id="kap9.1" class="paragraf" selex:status="ikraft" selex:ikraft_datum="2026-01-01">

#### 1 §

Ytterligare föreskrifter om verkställigheten av lagen ([1994:1809](https://selex.se/eli/sfs/1994/1809)) om totalförsvarsplikt får meddelas av

1. Socialstyrelsen, i fråga om uppgiftsskyldighet enligt 3 kap. [14 §](#kap3.14) denna förordning, efter att ha gett Totalförsvarets plikt- och prövningsverk tillfälle att yttra sig,

2. Försvarsmakten, i fråga om grundutbildningens och repetitionsutbildningens längd och genomförande, när det gäller värnplikt och sådan civilplikt som ska fullgöras hos Försvarsmakten,

3. Myndigheten för civilt försvar, i fråga om grundutbildningens och repetitionsutbildningens längd och genomförande, när det gäller civilplikt som ska fullgöras i det civila försvaret, efter att ha gett Socialstyrelsen samt de centrala myndigheter som anges i 4 kap. [5 §](#kap4.5) denna förordning tillfälle att yttra sig,

4. Försvarsmakten, i fråga om krigsplacering av totalförsvarspliktiga som ska fullgöra värnplikt och civilplikt hos Försvarsmakten,

5. Myndigheten för civilt försvar, i fråga om krigsplacering av totalförsvarspliktiga som ska fullgöra civilplikt i det civila försvaret, efter att ha gett Socialstyrelsen samt de centrala myndigheter som anges i 4 kap. [5 §](#kap4.5) denna förordning tillfälle att yttra sig,

6. Totalförsvarets plikt- och prövningsverk, i fråga om hämtning, efter att ha gett Polismyndigheten tillfälle att yttra sig,

7. Arbetsförmedlingen, i fråga om upplysningsskyldighet enligt 6 kap. [5 §](#kap6.5) lagen om totalförsvarsplikt, och

8. Totalförsvarets plikt- och prövningsverk, i fråga om övriga bestämmelser. Förordning ([2025:1098](https://selex.se/eli/sfs/2025/1098)).


</section>
<section id="kap9.övergångsbestämmelser">

### Övergångsbestämmelser

[1995:238](https://selex.se/eli/sfs/1995/238)

1. Denna förordning träder i kraft den 1 juli 1995.

2. Genom förordningen upphävs

-- kungörelsen (1941: 720) om beredskapsregister m. m.,

-- hämtningskungörelsen ([1942:840](https://selex.se/eli/sfs/1942/840)),

-- kungörelsen ([1942:841](https://selex.se/eli/sfs/1942/841)) med vissa föreskrifter angående efterspaning av värnpliktiga m. fl. för överlämnande av militär order eller andra militära meddelanden,

-- kungörelsen ([1944:648](https://selex.se/eli/sfs/1944/648)) om personalprövningsnämnder,

-- kungörelsen ([1959:147](https://selex.se/eli/sfs/1959/147)) om viss lots- och fyrstaten tillhörande personals skyldigheter att fullgöra militärtjänstgöring,

-- allmänna tjänstepliktskungörelsen ([1961:461](https://selex.se/eli/sfs/1961/461)),

-- kungörelsen ([1966:414](https://selex.se/eli/sfs/1966/414)) med vissa bestämmelser om

vapenfria tjänstepliktiga,

-- kungörelsen ([1969:379](https://selex.se/eli/sfs/1969/379)) om inskrivning och redovisning av värnpliktiga,

-- kungörelsen ([1969:380](https://selex.se/eli/sfs/1969/380)) om värnpliktigas tjänstgöring m.m.,

-- uppskovskungörelsen ([1973:939](https://selex.se/eli/sfs/1973/939)),

-- förordningen ([1977:577](https://selex.se/eli/sfs/1977/577)) om grundutbildning och övning inom civilförsvaret,

-- förordningen ([1977:1188](https://selex.se/eli/sfs/1977/1188)) om ersättning till icke militära ledamöter i inskrivningsnämnd,

-- värnpliktsutbildningsförordningen ([1980:1035](https://selex.se/eli/sfs/1980/1035)),

-- förordningen ([1981:642](https://selex.se/eli/sfs/1981/642)) om tjänsteplikt för hälso- och sjukvårdspersonal m.m.,

-- förordningen ([1989:457](https://selex.se/eli/sfs/1989/457)) om uttagning av civilförsvarspliktiga till särskilda civila sjukvårdsenheter.

3. Om det i en lag eller i en författning som har beslutats av regeringen hänvisas till en föreskrift som har ersatts genom en föreskrift i denna förordning, tillämpas i stället den nya föreskriften.

4. I fråga om uppgiftsskyldighet enligt 3 kap. [5 §](#kap3.5) denna förordning skall dock den eller de nämnder som ansvarar för verksamhet enligt lagen ([1993:387](https://selex.se/eli/sfs/1993/387)) om stöd och service till vissa funktionshindrade i ett landsting eller i en kommun, också lämna uppgift om dem som är boende på sådana specialsjukhus och vårdhem som avses i [6 §](#kap9.6) lagen ([1993:388](https://selex.se/eli/sfs/1993/388)) om införande av lagen ([1993:387](https://selex.se/eli/sfs/1993/387)) om stöd och service till vissa funktionshindrade till dess specialsjukhusen och vårdhemmen är avvecklade.

5. I fråga om de totalförsvarspliktiga som vid denna förordnings ikraftträdande påbörjat utbildning enligt värnpliktslagen ([1941:967](https://selex.se/eli/sfs/1941/967)) skall följande bestämmelser om tjänstgöringen fortfarande tillämpas under tjänstgöringsperioden.

-- 22--23, 25--26, 30 och 35--[44a §](#kap9.44a)§ kungörelsen ([1969:380](https://selex.se/eli/sfs/1969/380)) om värnpliktigas tjänstgöring m.m.,

-- 3--[5 §](#kap9.5)§ värnpliktsutbildningsförordningen ([1980:1035](https://selex.se/eli/sfs/1980/1035)).

6. I fråga om de totalförsvarspliktiga som vid denna förordnings ikraftträdande påbörjat utbildning enligt lagen ([1966:413](https://selex.se/eli/sfs/1966/413)) om vapenfri tjänst skall 12--[17a §](#kap9.17a)§ kungörelsen ([1966:414](https://selex.se/eli/sfs/1966/414)) med vissa bestämmelser om vapenfria tjänstepliktigas tjänstgöring fortfarande tillämpas under tjänstgöringsperioden. Vad som i [17 a §](#kap9.17a) sägs om Vapenfristyrelsen skall därvid i stället avse Statens räddningsverk.

7. Föreskrifter som har meddelats före den 1 juli 1995 av Försvarsmakten för verkställigheten av kungörelsen ([1969:380](https://selex.se/eli/sfs/1969/380)) om värnpliktigas tjänstgöring m. m. eller värnpliktsutbildningsförordningen ([1980:1035](https://selex.se/eli/sfs/1980/1035)) skall upphöra att gälla vid utgången av juni 1995. Föreskrifterna skall dock fortfarande tillämpas under tjänstgöringsperioden på de totalförsvarspliktiga som påbörjat utbildning enligt värnpliktslagen ([1941:967](https://selex.se/eli/sfs/1941/967)).

8. Föreskrifter som har meddelats före den 1 juli 1995, av Värnpliktsverket för verkställigheten av hämtningskungörelsen ([1942:840](https://selex.se/eli/sfs/1942/840)), kungörelsen ([1969:380](https://selex.se/eli/sfs/1969/380)) om värnpliktigas tjänstgöring m.m. eller värnpliktsutbildningsförordningen ([1980:1035](https://selex.se/eli/sfs/1980/1035)), eller av Vapenfristyrelsen för verkställigheten av kungörelsen ([1966:414](https://selex.se/eli/sfs/1966/414)) med vissa bestämmelser om vapenfria tjänstepliktigas tjänstgöring skall upphöra att gälla vid utgången av juni 1995. Föreskrifterna skall dock fortfarande tillämpas under tjänstgöringsperioden på de totalförsvarspliktiga som påbörjat utbildning enligt värnpliktslagen ([1941:967](https://selex.se/eli/sfs/1941/967)) eller lagen ([1966:414](https://selex.se/eli/sfs/1966/414)) om vapenfri tjänst.

9. Föreskrifter som har meddelats före den 1 juli 1995 av Statens räddningsverk för verkställigheten av förordningen ([1977:577](https://selex.se/eli/sfs/1977/577)) om grundutbildning och övning inom civilförsvaret, skall upphöra att gälla vid utgången av juni 1995.

10. Föreskrifter som har meddelats före den 1 juli 1995 av Arbetsmarknadsstyrelsen eller Statens arbetsmarknadskommission för verkställigheten av kungörelsen ([1941:720](https://selex.se/eli/sfs/1941/720)) om beredskapsregister m.m., allmänna tjänstepliktskungörelsen ([1961:461](https://selex.se/eli/sfs/1961/461)) eller uppskovskungörelsen ([1973:939](https://selex.se/eli/sfs/1973/939)), skall upphöra att gälla vid utgången av juni 1995.

11. Föreskrifter som Socialstyrelsen har meddelat före den 1 juli 1995 för verkställigheten av förordningen ([1981:642](https://selex.se/eli/sfs/1981/642)) om tjänsteplikt för hälso- och sjukvårdspersonal m.m., skall upphöra att gälla vid utgången av juni 1995.

[1996:1303](https://selex.se/eli/sfs/1996/1303)

Denna förordning träder i kraft den 1 januari 1997. Äldre bestämmelser får dock tillämpas intill utgången av år 1997 vid utnyttjande av de register över befolkningen i länet (personband) som avses i [74 §](#kap9.74) folkbokföringskungörelsen ([1967:495](https://selex.se/eli/sfs/1967/495)).

[2018:1616](https://selex.se/eli/sfs/2018/1616)

1. Denna förordning träder i kraft den 1 januari 2019.

2. Äldre bestämmelser gäller fortfarande för skyldigheten att lämna uppgifter om vårdbidrag enligt [22 kap. socialförsäkringsbalken](https://selex.se/eli/sfs/2010/110) i dess lydelse före den 1 januari 2019.


</section>
<section id="kap9.bilaga" selex:status="upphord" selex:upphor_datum="2026-01-15">

### Bilaga

</section>
<section id="kap9.verksamheter-där-civilplikt-få">

### Verksamheter där civilplikt får fullgöras

A. Verksamheter i det civila försvaret

1. Polisverksamhet

2. Befolkningsskydd

3. Räddningstjänst inklusive räddningstjänst vid flygplatserna

4. Hälso- och sjukvård

5. Tandvård

6. Kommunal tillsyn inom miljö- och hälsoområdet

7. Underhåll och reparationer av järnvägar och vägar

8. Veterinärverksamhet

9. Flyktingmottagning

10. Drift och underhåll inom elproduktion och nätverksamhet

11. Kommunal teknisk verksamhet

12. Kommunal informationsverksamhet

13. Barn- och familjeomsorg

14. Handikapp- och äldreomsorg

15. Själavård och sociala insatser

16. Begravningsverksamhet

B. Verksamheter i Försvarsmakten

1. Hälso- och sjukvård

2. Tandvård

3. Veterinärverksamhet

4. Posthantering

5. Gränsövervakning

6. Väghållning

7. Flygtrafikledning Förordning ([2006:959](https://selex.se/eli/sfs/2006/959)).

</section>
<section id="kap9.bilaga" selex:status="ikraft" selex:ikraft_datum="2026-01-15">

### Bilaga

</section>
<section id="kap9.verksamheter-där-civilplikt-få">

### Verksamheter där civilplikt får fullgöras

A. Verksamheter i det civila försvaret

1. Polisverksamhet

2. Befolkningsskydd

3. Räddningstjänst

4. Hälso- och sjukvård

5. Tandvård

6. Kommunal tillsyn inom miljö- och hälsoområdet

7. Underhåll och reparationer av järnvägar och vägar

8. Veterinärverksamhet

9. Mottagande av personer som söker internationellt skydd

10. Drift och underhåll inom elproduktion och nätverksamhet

11. Kommunal teknisk verksamhet

12. Kommunal informationsverksamhet

13. Tillsyn av barn och elever

14. Socialtjänst samt stöd och service till vissa personer med funktions-nedsättning

15. Begravningsverksamhet

16. Drift, underhåll och reparationer inom elektronisk kommunikation

17. Drift, underhåll och reparationer inom nätverks- och informationssystem

18. Cybersäkerhet

19. Bevakningsverksamhet

B. Verksamheter i Försvarsmakten

1. Hälso- och sjukvård

2. Tandvård

3. Veterinärverksamhet

4. Posthantering

5. Gränsövervakning

6. Väghållning

7. Flygtrafikledning

8. Drift, underhåll och reparationer inom elektronisk kommunikation

9. Drift, underhåll och reparationer inom nätverks- och informationssystem

10. Cybersäkerhet

11. Övrig logistik Förordning ([2025:1447](https://selex.se/eli/sfs/2025/1447)).

</section>

</section>

</article>