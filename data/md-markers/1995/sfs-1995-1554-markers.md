---
beteckning: "1995:1554"
rubrik: Årsredovisningslag
departement: Justitiedepartementet
utfardad_datum: 1995-12-14
ikraft_datum: 1996-01-01
publicerad_datum: 2026-01-02
forarbeten: - "PROP 1995/96:10"
  - "BET 1995/96:LU4"
  - "RSKR 1995/96:91"
pdf_url: https://svenskforfattningssamling.se/sites/default/files/sfs/1995-12/SFS1995-1554.pdf
andringsforfattningar:
  - beteckning: "1996:1140"
    rubrik: Lag om ändring i årsredovisningslagen
    ikraft_datum: 1997-01-01
    anteckningar: ändr. 3 p ikrafttr.- och övergångsbest.
  - beteckning: "1997:545"
    rubrik: Lag om ändring i årsredovisningslagen
    ikraft_datum: 1997-11-01
    anteckningar: ändr. 8 kap 11 §
  - beteckning: "1997:978"
    rubrik: Lag om ändring i årsredovisningslagen
    ikraft_datum: 1998-01-01
    anteckningar: ändr. 3 p ikrafttr.- och övergångsbest.
  - beteckning: "1998:761"
    rubrik: Lag om ändring i årsredovisningslagen
    ikraft_datum: 1999-01-01
    anteckningar: "ändr. 2 kap 1 §, 3 kap 7 §, 7 kap 3, 7 §§, 8 kap 2, 6, 15 §§, 9 kap 1, 3 §§; ny 5 kap 19 a §"
  - beteckning: "1998:1548"
    rubrik: Lag om ändring i årsredovisningslagen
    ikraft_datum: 1999-01-01
    anteckningar: "ändr. 5 kap 8, 9 §§, 8 kap 16 §"
  - beteckning: "1998:9"
    rubrik: Lag om ändring i årsredovisningslagen
    ikraft_datum: 1999-01-01
    anteckningar: ändr. 6 kap 1 §
  - beteckning: "1999:1112"
    rubrik: Lag om ändring i årsredovisningslagen
    ikraft_datum: 2000-01-01
    anteckningar: "upph. 4 kap 16, 17 §§, bil, 1; nuvarande 5 kap 15-24 §§, 6 kap 3 §, bil. 2, 3, 4 betecknas 5 kap 16-26 §§, 6 kap 3, 5 §§, bil, 1, 2, 3, rubr. närmast före 5 kap 15, 17, 18, 20-24 §§, 6 kap 3 § sätts närmast före 5 kap 16, 18, 19, 22-26 §§; ändr. 1 kap 1, 2, 3, 4, 5, 6 §§, 2 kap 1, 3, 4, 7 §§, 3 kap, 4 kap 1, 2, 6, 7, 9, 11, 12, 14 §§, 5 kap 1, 6, 7, 8, 9, 11, 12, 13 §§ de nya 16, 17, 18, 20, 23, 24, 25, 26 §§, 6 kap 1, 2, den nya 5 §§, 7 kap, 8 kap 1, 2, 3, 4, 13, 14, 15, 16 §§, 9 kap 1, 2, 3 §§, 10 kap, den nya bil. 1; nya 1 kap 7 §, 5 kap 15 §, 6 kap 3, 4 §§, rubr. närmast före 5 kap 15 §"
  - beteckning: "2000:34"
    rubrik: Lag om ändring i årsredovisningslagen
    ikraft_datum: 2000-03-01
    anteckningar: "ändr. 2 kap 6 §, 4 kap 13 §, 5 kap 2 §, 7 kap 7 §, rubr. närmast före 4 kap 13 §; ny 4 kap 16 §, rubr. närmast före 4 kap 16 §"
  - beteckning: "2000:73"
    rubrik: Lag om ändring i årsredovisningslagen
    ikraft_datum: 2000-03-10
    anteckningar: "ändr. 4 kap 14 §, 5 kap 14 §, 6 kap 1 §"
  - beteckning: "2001:934"
    rubrik: Lag om ändring i årsredovisningslagen
    ikraft_datum: 2002-01-01
    anteckningar: "ändr. 4 kap 14 §, 8 kap 7 §"
  - beteckning: "2002:1062"
    rubrik: Lag om ändring i årsredovisningslagen
    ikraft_datum: 2003-07-01
    anteckningar: "ändr. 7, 14 §; ny 5 kap 18 a §, rubr. närmast före 18 a §"
  - beteckning: "2003:716"
    rubrik: Lag om ändring i årsredovisningslagen
    ikraft_datum: 2004-01-01
    anteckningar: "utgår genom 2003:1143"
  - beteckning: "2003:487"
    rubrik: Lag om ändring i årsredovisningslagen
    ikraft_datum: 2004-01-01
    anteckningar: "ändr. 7 kap 14 §, 8 kap 15 §; ny 5 kap 18 b §, rubr. närmast före 5 kap 18 b §"
  - beteckning: "2003:774"
    rubrik: Lag om ändring i årsredovisningslagen
    ikraft_datum: 2004-01-01
    anteckningar: "ändr. 4 kap 3, 9, 11 §§, 5 kap 5 §, 6 kap 1 §, 7 kap 18 §, rubr. närmast före 5 kap 5 §, bil. 1; nya 4 kap 14 a, 14 b, 14 c, 14 d, 14 e §§, 5 kap 4 a, 4 b, 4 c §§, 7 kap 22 a §, rubr. närmast före 4 kap 14 a, 14 e §§, 5 kap 4 a §"
  - beteckning: "2004:316"
    rubrik: Lag om ändring i årsredovisningslagen
    ikraft_datum: 2004-07-01
    anteckningar: ändr. bil. 1
  - beteckning: "2004:244"
    rubrik: Lag om ändring i årsredovisningslagen
    ikraft_datum: 2004-07-01
    anteckningar: "ändr. 3 kap 11 §, 5 kap 9 §, 7 kap 17 §, 8 kap 1 §"
  - beteckning: "2004:583"
    rubrik: Lag om ändring i årsredovisningslagen
    ikraft_datum: 2004-10-08
    anteckningar: ny 5 kap 27 §
  - beteckning: "2004:1173"
    rubrik: Lag om ändring i årsredovisningslagen
    ikraft_datum: 2005-01-01
    anteckningar: "upph. 7 kap 24 §, rubr. närmast före 7 kap 24 §; ändr. 2 kap 4 §, 4 kap 3, 4, 6, 9, 14 d §§, 5 kap 14, 15 §§, 7 kap 2, 3, 8, 12, 18, 22 §§, bil. 1; nya 3 kap 4 a §, 4 kap 13 a, 14 f och 14 g §§, 7 kap 32, 33 §§, rubr. närmast före 4 kap 13 a, 14 f §§, 7 kap 32 §"
  - beteckning: "2005:192"
    rubrik: Lag om ändring i årsredovisningslagen
    ikraft_datum: 2005-05-01
    anteckningar: "ändr. 6 kap 1 §, 7 kap 31 §"
  - beteckning: "2005:556"
    rubrik: Lag om ändring i årsredovisningslagen
    ikraft_datum: 2006-01-01
    anteckningar: "ändr. 5 kap 14 §; ny 3 kap 5 a §, rubr. närmast före 3 kap 5 a §"
  - beteckning: "2005:918"
    rubrik: Lag om ändring i årsredovisningslagen
    ikraft_datum: 2006-01-01
    anteckningar: "ändr. 4 kap 7 §, 5 kap 12 §, 6 kap 1, 2 §§, 7 kap 14, 32 §§, 8 kap 6, 15 §§, bil. 1, p 1 ikrafttr.- och övergångsbest. till 2004:1173"
  - beteckning: "2006:456"
    rubrik: Lag om ändring i årsredovisningslagen
    ikraft_datum: 2006-07-01
    anteckningar: ändr. 7 kap 31 §; ny 6 kap 2 a §
  - beteckning: "2006:487"
    rubrik: Lag om ändring i årsredovisninglagen
    ikraft_datum: 2006-07-01
    anteckningar: "ändr. 2 kap 5, 7 §§, 7 kap 2 §, 8 kap 3, 4 §§, 9 kap 1, 2 §§; nya 8 kap 3 a, 3 b §§, rubr. närmast före 8 kap 3 b §"
  - beteckning: "2006:565"
    rubrik: Lag om ändring i årsredovisningslagen
    ikraft_datum: 2006-07-01
    anteckningar: "ändr. 5 kap 20, 22 §§, 7 kap 14, 32 §§; ny 6 kap 1 a §"
  - beteckning: "2006:597"
    rubrik: Lag om ändring i årsredovisningslagen
    ikraft_datum: 2006-08-18
    anteckningar: "ändr. 5 kap 27 §, rubr.närmast före 5 kap 27 §"
  - beteckning: "2006:871"
    rubrik: Lag om ändring i årsredovisningslagen
    ikraft_datum: 2007-01-01
    anteckningar: "ändr. 1 kap 3 §, 2 kap 1 §, 3 kap 5, 8, 10, 11, 13 §§, 4 kap 11 §, 5 kap 4 b, 6, 16, 17, 18 a, 18 b §§, 6 kap 1 §, 7 kap 2, 3, 4, 8, 14, 31 §§, 8 kap 3 §, 9 kap 1, 3 §§"
  - beteckning: "2007:132"
    rubrik: Lag om ändring i årsredovisningslagen
    ikraft_datum: 2007-05-01
    anteckningar: "upph. 3 kap 12 §, rubr. närmast före 3 kap 12 §; ändr. 1 kap 3 §, 5 kap 4 b §"
  - beteckning: "2007:367"
    rubrik: Lag om ändring i årsredovisningslagen
    ikraft_datum: 2007-07-01
    anteckningar: "ändr. 9 kap 1, 2, 3 §§; nya 9 kap 5, 6 §§"
  - beteckning: "2007:541"
    rubrik: Lag om ändring i årsredovisningslagen
    ikraft_datum: 2007-11-01
    anteckningar: "ändr. 1 kap 3 §, 3 kap 4 a §, 6 kap 1 a, 2 a §§, 7 kap 2, 3 §§, 9 kap 1, 2 §§, p 2 ikrafttr.- och övergångsbest. till 2007:367"
  - beteckning: "2007:872"
    rubrik: Lag om ändringi årsredovisningslagen
    ikraft_datum: 2008-01-01
    anteckningar: ändr. 7 kap 32 §
  - beteckning: "2008:89"
    rubrik: Lag om ändring i årsredovisningslagen
    ikraft_datum: 2008-04-01
    anteckningar: "nuvarande 8 kap 3 b § betecknas 8 kap 3 c §; ändr. 2 kap 5, 7 §§, 7 kap 2 §, 8 kap 3, 3 a §§, 9 kap 1, 2 §§, rubr. närmast före 2 kap 5 §; ny 8 kap 3 b §"
  - beteckning: "2008:277"
    rubrik: Lag om ändring i årsredovisningslagen
    ikraft_datum: 2008-07-01
    anteckningar: "ändr. 9 kap 1, 2 §§"
  - beteckning: "2008:1236"
    rubrik: Lag om ändring i årsredovisningslagen
    ikraft_datum: 2009-01-01
    anteckningar: "ändr. p 1 ikrafttr.- och övergångsbest. till 2004:1173"
  - beteckning: "2009:34"
    rubrik: Lag om ändring i årsredovisningslagen
    ikraft_datum: 2009-03-01
    anteckningar: "ändr. 1 kap. 3 §, 4 kap. 14 b §, 7 kap. 3, 14, 31, 32 §§, rubr. till 6 kap., rubr. närmast före 8 kap. 14 §; nya 5 kap. 11 a, 12 a, 12 b §§, 6 kap. 6, 7, 8, 9 §§, 8 kap. 15 a §, rubr. närmast före 5 kap. 11 a, 12 a §§, 6 kap. 6 §"
  - beteckning: "2009:573"
    rubrik: Lag om ändring i årsredovisningslagen
    ikraft_datum: 2009-07-01
    anteckningar: ändr. 5 kap. 21 §
  - beteckning: "2009:702"
    rubrik: Lag om ändring i årsredovisningslagen
    ikraft_datum: 2009-08-01
    anteckningar: "ändr. 2 kap. 7 §, 8 kap. 3, 4 §§"
  - beteckning: "2010:686"
    rubrik: Lag om ändring i årsredovisningslagen
    ikraft_datum: 2010-08-01
    anteckningar: "ändr. 7 kap. 1, 5, 32 §§; ny 7 kap. 3 a §"
  - beteckning: "2010:690"
    rubrik: Lag om ändring i årsredovisningslagen
    ikraft_datum: 2010-08-01
    anteckningar: "ändr. p 1 ikrafttr.- och övergångsbest. till 2004:1173"
  - beteckning: "2010:848"
    rubrik: Lag om ändring i årsredovisningslagen
    ikraft_datum: 2010-11-01
    anteckningar: ändr. 1 kap. 3 §
  - beteckning: "2010:1515"
    rubrik: Lag om ändring i årsredovisningslagen
    ikraft_datum: 2011-01-01
    anteckningar: "upph. 5 kap. 4, 18 a §§, rubr. närmast före 5 kap. 4, 18 a §§; ändr. 3 kap. 4, 11 §§, 4 kap. 3 §, 5 kap. 3, 10, 11, 20, 22, 25 §§, 6 kap. 1 §, 7 kap. 14, 32 §§, 8 kap. 15 §"
  - beteckning: "2011:1554"
    rubrik: Lag om ändring i årsredovisningslagen
    ikraft_datum: 2012-01-01
    anteckningar: "upph. 4 kap. 14 f, 14 g §§, rubr. närmast före 4 kap. 14 f §; ändr. 4 kap. 3, 9 §§"
  - beteckning: "2011:1377"
    rubrik: Lag om ändring i årsredovisningslagen
    ikraft_datum: 2012-01-01
    anteckningar: ändr. 8 kap. 11 §
  - beteckning: "2013:436"
    rubrik: Lag om ändring i årsredovisningslagen
    ikraft_datum: 2013-07-01
    anteckningar: "upph. 8 kap. 3 b §, ändr. 7 kap. 2 §, 9 kap. 2 §"
  - beteckning: "2014:542"
    rubrik: Lag om ändring i årsredovisningslagen
    ikraft_datum: 2014-08-01
    anteckningar: "ändr. 2 kap. 1 §, 6 kap. 5 §, 7 kap. 4, 31 §§, rubr. närmast före 6 kap. 5 §, 7 kap. 31 §"
  - beteckning: "2014:1386"
    rubrik: Lag om ändring i årsredovisningslagen
    ikraft_datum: 2015-01-01
    anteckningar: ändr. 2 kap. 7 §
  - beteckning: "2015:813"
    rubrik: Lag om ändring i årsredovisningslagen
    ikraft_datum: 2016-01-01
    anteckningar: "upph. 5 kap., 3 kap. 13 §, 7 kap. 23 §, rubr. närmast före 3 kap. 13 §, 7 kap. 23 §; nuvarande 7 kap. 22 a § betecknas 7 kap. 23 §; ändr. 1 kap. 3, 5 §§, 2 kap. 4, 5, 6 §§, 3 kap. 1, 3, 4, 5 §§, 4 kap. 2, 3, 4, 5, 6, 7, 8, 11, 14, 14 b §§, 6 kap. 1, 1 a, 2, 6, 7, 9 §§, 7 kap. 2, 3 a, 5, 7, 8, 9, 10, 12, 13, 14, 15, 16, 18, 22, 25, 30, 31, 32 §§, 8 kap. 15, 16 §§, bil. 1, 2, 3, rubr. närmast 1 kap. 4 §, 2 kap. 5 §, 7 kap. 5, 9, 14, 16, 18, 25 §§, rubr. närmast efter 7 kap. 13 §"
  - beteckning: "2016:644"
    rubrik: Lag om ändring i årsredovisningslagen
    ikraft_datum: 2016-07-01
    anteckningar: "ändr. 2 kap. 7 §, 8 kap. 3 a §"
  - beteckning: "2016:113"
    rubrik: Lag om ändring i årsredovisningslagen
    ikraft_datum: 2016-07-01
    anteckningar: "ändr. 3 kap. 7 §, 6 kap. 2 §, 7 kap. 8, 32 §§, 8 kap. 2 §"
  - beteckning: "2016:947"
    rubrik: Lag om ändring i årsredovisningslagen
    ikraft_datum: 2016-12-01
    anteckningar: "ändr. 6 kap. 1, 6, 7 §§, 7 kap. 32 §, 8 kap. 15 a, 16 §§, rubr. närmast före 7 kap, 31 §, 8 kap. 16 §; nya 6 kap. 10, 11, 12, 13, 14 §§, 7 kap. 31 a, 31 b, 31 c §§, rubr. närmast före 6 kap. 10 §"
  - beteckning: "2017:682"
    rubrik: Lag om ändring i årsredovisningslagen
    ikraft_datum: 2018-01-03
    anteckningar: ändr. 6 kap. 7 §
  - beteckning: "2018:717"
    rubrik: Lag om ändring i årsredovisningslagen
    ikraft_datum: 2018-07-01
    anteckningar: "ändr. 3 kap. 7 §, 6 kap. 3 §, 8 kap. 15 §"
  - beteckning: "2018:1161"
    rubrik: Lag om ändring i årsredovisningslagen
    ikraft_datum: 2019-01-01
    anteckningar: ändr. 6 kap. 3 §
  - beteckning: "2019:286"
    rubrik: Lag om ändring i årsredovisningslagen
    ikraft_datum: 2019-06-10
    anteckningar: ändr. 6 kap. 1 a §
  - beteckning: "2020:611"
    rubrik: Lag om ändring i årsredovisningslagen
    ikraft_datum: 2020-09-03
    anteckningar: ändr. 8 kap. 8 §
  - beteckning: "2020:987"
    rubrik: Lag om ändring i årsredovisningslagen
    ikraft_datum: 2021-01-01
    anteckningar: "ändr. 3 kap. 5 a, 10 a §§, bil. 1, rubr.närmast före 3 kap. 5 a §"
  - beteckning: "2020:1033"
    rubrik: Lag om ändring i årsredovisningslagen
    ikraft_datum: 2021-01-02
    anteckningar: ändr. bil. 1
  - beteckning: "2021:1216"
    rubrik: Lag om ändring i årsredovisningslagen
    ikraft_datum: 2022-01-01
    anteckningar: "ändr. 7 kap. 2, 31 c §§; ny 6 kap. 12 a §"
  - beteckning: "2022:645"
    rubrik: Lag om ändring i årsredovisningslagen
    ikraft_datum: 2022-07-01
    anteckningar: "ändr. 1 kap. 2 §, 9 kap. 1 §"
  - beteckning: "2022:1028"
    rubrik: Lag om ändring i årsredovisningslagen
    ikraft_datum: 2023-01-01
    anteckningar: ändr. 2 kap. 1 §; ny 6 kap. 3 a §
  - beteckning: "2024:347"
    rubrik: Lag om ändring i årsredovisningslagen
    ikraft_datum: 2024-07-01
    anteckningar: "upph. 6 kap. 11§, 7 kap. 31 b §; nuvarande 6 kap. 12 a § betecknas 6 kap. 12 d §; ändr. 2 kap. 7 §, 4 kap. 14 d §, 5 kap. 38 §, 6 kap. 1, 2, 6, 7, 10, 12, den nya 12 d, 13, 14 §§, 7 kap. 7, 14, 31 a, 31 c, 32 §§, 8 kap. 3, 3 a, 3 c, 4, 5, 12, 13, 14, 15, 15 a, 16 §§, bil. 1, rubr. närmast före 2 kap. 7 §; nya 6 kap. 1 b 11, 11 a, 12 a, 12 b, 12 c, 12 e, 12 f, 12 g, 15, 16 §§, 7 kap. 31 b, 31 d, 31 e, 31 f, 31 g §§, 8 kap. 3 b, 15 b, 15 c, 15 d §§"
  - beteckning: "2024:1115"
    rubrik: Lag om ändring i årsredovisningslagen
    ikraft_datum: 2025-01-01
    anteckningar: "ändr. 8 kap. 3, 4, 5, 6, 7, 8, 9, 11 §§, 10 kap. 1 §, rubr. närmast före 8 kap. 5 §; nya 8 kap. 3 d, 6 a §§, rubr. närmast före 8 kap. 3 d §"
  - beteckning: "2025:1297"
    rubrik: Lag om ändring i årsredovisningslagen
    ikraft_datum: 2025-12-31
    anteckningar: "ändr. p 4, 5 ikrafttr.- och övergångsbest. till 2024:347"
  - beteckning: "1998:1549"
    rubrik: Lag om ändring i lagen om ändring i årsredovisningslagen
    anteckningar: "ändr. 8 kap 6, 15 §§, 9 kap. 1, 3 §§ i 1998:761; ny 3 p övergångsbest. till 1998:761"
  - beteckning: "1998:869"
    rubrik: Lag om ändring i lagen om ändring i årsredovisningslagen
    anteckningar: "ändr. 6 kap 1 § i 1998:9"
  - beteckning: "2003:1142"
    rubrik: Lag om ändring i lagen om ändring i årdsredovisningslagen
    anteckningar: "ändr. 4 kap 9 § i 2003:774"
  - beteckning: "2003:1143"
    rubrik: Lag om ändring i lagen om ändring i årsredovisningslagen
    anteckningar: "ändr. 2003:716 utgår"
---
<article selex:utfardad_datum="1995-12-14" selex:ikraft_datum="1996-01-01">

# Årsredovisningslag

<section id="kap1" class="kapitel">

## 1 kap. Inledande bestämmelser

<section id="kap1.lagens-tillämpningsområde">

### Lagens tillämpningsområde

<section id="kap1.1" class="paragraf">

#### 1 §

Denna lag innehåller bestämmelser om upprättande och offentliggörande av årsredovisning, koncernredovisning och delårsrapport.

Lagen är, om inte annat föreskrivs i [2 §](#kap1.2), tillämplig på sådana företag som avses i [6 kap. 1 § bokföringslagen](https://selex.se/eli/sfs/1999/1078#kap6.1) ([1999:1078](https://selex.se/eli/sfs/1999/1078)). Lag ([1999:1112](https://selex.se/eli/sfs/1999/1112)).

</section>
<section id="kap1.2" class="paragraf">

#### 2 §

Lagen är inte tillämplig på företag som avses i 1 kap. [1 §](#kap1.1) första stycket lagen ([1995:1559](https://selex.se/eli/sfs/1995/1559)) om årsredovisning i kreditinstitut och värdepappersbolag eller 1 kap. [1 §](#kap1.1) första stycket lagen ([1995:1560](https://selex.se/eli/sfs/1995/1560)) om årsredovisning i försäkringsföretag, om inte annat är särskilt föreskrivet i dessa lagar.

Företag som enligt 1 kap. [1 §](#kap1.1) andra stycket lagen om årsredovisning i kreditinstitut och värdepappersbolag eller 1 kap. [1 §](#kap1.1) tredje stycket lagen om årsredovisning i försäkringsföretag är skyldiga att upprätta koncernredovisning enligt de lagarna är inte skyldiga att upprätta koncernredovisning enligt denna lag. Lag ([2022:645](https://selex.se/eli/sfs/2022/645)).

</section>

</section>
<section id="kap1.allmänna-definitioner">

### Allmänna definitioner

<section id="kap1.3" class="paragraf">

#### 3 §

I denna lag betyder

1. företag: en fysisk eller juridisk person som direkt eller indirekt omfattas av en årsredovisning, en koncernredovisning eller en delårsrapport,

2. andelar: aktier och andra andelar i juridiska personer,

3. nettoomsättning: intäkter från sålda varor och utförda tjänster som ingår i företagets normala verksamhet med avdrag för lämnade rabatter, mervärdesskatt och annan skatt som är direkt knuten till omsättningen,

4. större företag:

– företag vars överlåtbara värdepapper är upptagna till handel på en reglerad marknad eller en motsvarande marknad utanför Europeiska ekonomiska samarbetsområdet, eller

– företag som uppfyller mer än ett av följande villkor:

a) medelantalet anställda i företaget har under vart och ett av de två senaste räkenskapsåren uppgått till mer än 50,

b) företagets redovisade balansomslutning har för vart och ett av de två senaste räkenskapsåren uppgått till mer än 40 miljoner kronor,

c) företagets redovisade nettoomsättning har för vart och ett av de två senaste räkenskapsåren uppgått till mer än 80 miljoner kronor,

5. mindre företag: företag som inte är större företag,

6. större koncerner:

– koncerner där moderföretagets eller något av dotterföretagens överlåtbara värdepapper är upptagna till handel på en reglerad marknad eller en motsvarande marknad utanför Europeiska ekonomiska samarbetsområdet,

– koncerner där något av dotterföretagen är ett sådant företag som avses i 1 kap. [1 §](#kap1.1) lagen ([1995:1559](https://selex.se/eli/sfs/1995/1559)) om årsredovisning i kreditinstitut och värdepappersbolag eller 1 kap. [1 §](#kap1.1) lagen ([1995:1560](https://selex.se/eli/sfs/1995/1560)) om årsredovisning i försäkringsföretag, eller

–  koncerner som uppfyller mer än ett av följande villkor:

a) medelantalet anställda i koncernen har under vart och ett av de två senaste räkenskapsåren uppgått till mer än 50,

b) koncernföretagens redovisade balansomslutning har för vart och ett av de två senaste räkenskapsåren uppgått till mer än 40 miljoner kronor,

c) koncernföretagens redovisade nettoomsättning har för vart och ett av de två senaste räkenskapsåren uppgått till mer än 80 miljoner kronor,

7. mindre koncerner: koncerner som inte är större koncerner.

Vid tillämpningen av första stycket 6 b och c ska andelar i dotterföretag, fordringar och skulder mellan koncernföretag, liksom internvinster, elimineras. Detsamma gäller för intäkter och kostnader som hänför sig till transaktioner mellan koncernföretag, liksom förändring av internvinst. Eliminering behöver inte göras, om tillämpningen i stället utgår från följande gränsvärden:

– balansomslutning 48 miljoner kronor,

– nettoomsättning 96 miljoner kronor.

Företag som avses i [2 kap. 2 § första stycket och 3 § bokföringslagen](https://selex.se/eli/sfs/1999/1078#kap2.2) ([1999:1078](https://selex.se/eli/sfs/1999/1078)) ska vid tillämpningen av första stycket 4–7 och 5 kap. [47 §](#kap5.47) till nettoomsättningen lägga bidrag, gåvor, medlemsavgifter och andra liknande intäkter. Lag ([2015:813](https://selex.se/eli/sfs/2015/813)).

Koncern, intresseföretag m.m.

</section>
<section id="kap1.4" class="paragraf">

#### 4 §

Ett företag är moderföretag och en juridisk person är dotterföretag, om företaget

1. innehar mer än hälften av rösterna för samtliga andelar i den juridiska personen,

2. äger andelar i den juridiska personen och på grund av avtal med andra delägare i denna förfogar över mer än hälften av rösterna för samtliga andelar,

3. äger andelar i den juridiska personen och har rätt att utse eller avsätta mer än hälften av ledamöterna i dess styrelse eller motsvarande ledningsorgan, eller

4. äger andelar i den juridiska personen och har rätt att ensamt utöva ett bestämmande inflytande över denna på grund av avtal med den juridiska personen eller på grund av föreskrift i dess bolagsordning, bolagsavtal eller därmed jämförbara stadgar.

Vidare är en juridisk person dotterföretag till moderföretaget, om ett annat dotterföretag till moderföretaget eller moderföretaget tillsammans med ett eller flera andra dotterföretag eller flera andra dotterföretag tillsammans

1. innehar mer än hälften av rösterna för samtliga andelar i den juridiska personen,

2. äger andelar i den juridiska personen och på grund av avtal med andra delägare i denna förfogar över mer än hälften av rösterna för samtliga andelar, eller

3. äger andelar i den juridiska personen och har rätt att utse eller avsätta mer än hälften av ledamöterna i dess styrelse eller motsvarande ledningsorgan.

Om ett dotterföretag äger andelar i en juridisk person och på grund av avtal med den juridiska personen eller på grund av föreskrift i dess bolagsordning, bolagsavtal eller därmed jämförbara stadgar har rätt att ensamt utöva ett bestämmande inflytande över den juridiska personen, är även denna dotterföretag till moderföretaget.

Moderföretag och dotterföretag utgör tillsammans en koncern.

Med koncernföretag avses i denna lag företag i samma koncern. Lag ([1999:1112](https://selex.se/eli/sfs/1999/1112)).

</section>
<section id="kap1.4a" class="paragraf">

#### 4 a §

Med ägarintresse avses i denna lag ett innehav av andelar i ett annat företag som är avsett att främja verksamheten i ägarföretaget genom att skapa en varaktig förbindelse med det andra företaget. Ett innehav av minst 20 procent av kapitalet i det andra företaget ska anses utgöra ett ägarintresse, om inte något annat framgår av omständigheterna. Lag ([2015:813](https://selex.se/eli/sfs/2015/813)).

</section>
<section id="kap1.5" class="paragraf">

#### 5 §

Om ett företag har ett ägarintresse i en juridisk person och utövar ett betydande inflytande över dess driftsmässiga och finansiella styrning, är den juridiska personen ett intresseföretag till företaget. Detta gäller dock inte om den juridiska personen är ett dotterföretag eller ett gemensamt styrt företag som företaget samäger.

Innehar företaget minst 20 procent av rösterna för samtliga andelar i den juridiska personen, ska det anses ha ett betydande inflytande över denna, om inte något annat framgår av omständigheterna. Detsamma gäller om företagets dotterföretag eller företaget tillsammans med ett eller flera dotterföretag eller flera dotterföretag tillsammans innehar minst 20 procent av rösterna. Lag ([2015:813](https://selex.se/eli/sfs/2015/813)).

</section>
<section id="kap1.5a" class="paragraf">

#### 5 a §

Med gemensamt styrt företag avses i denna lag en juridisk person som två eller flera parter enligt ett avtal utövar ett gemensamt bestämmande inflytande över. Lag ([2015:813](https://selex.se/eli/sfs/2015/813)).

</section>
<section id="kap1.6" class="paragraf">

#### 6 §

I de fall som avses i [4 §](#kap1.4) första stycket 1-3 och andra stycket samt [5 §](#kap1.5) skall sådana rättigheter som tillkommer någon som handlar i eget namn men för en annan fysisk eller juridisk persons räkning anses tillkomma den personen.

Vid bestämmandet av antalet röster i ett dotterföretag eller intresseföretag beaktas inte de andelar i dotterföretaget eller intresseföretaget som innehas av det företaget självt eller av dess dotterföretag. Detsamma gäller andelar som innehas av den som handlar i eget namn men för dotterföretagets eller intresseföretagets eller dess dotterföretags räkning. Lag ([1999:1112](https://selex.se/eli/sfs/1999/1112)).

</section>
<section id="kap1.7" class="paragraf">

#### 7 §

Om ett företag har blivit moderföretag, skall ledningen för företaget meddela detta till dotterföretagets ledning. Dotterföretagets ledning skall lämna ledningen för moderföretaget de upplysningar som behövs för att en koncernredovisning skall kunna upprättas. Lag ([1999:1112](https://selex.se/eli/sfs/1999/1112)).

Närstående

</section>
<section id="kap1.8" class="paragraf">

#### 8 §

En juridisk person anses i denna lag som närstående till ett företag som upprättar års- eller koncernredovisning (rapporterande företag) om

1. den ingår i samma koncern som det rapporterande företaget,

2. den är ett intresseföretag till det rapporterande företaget eller till ett företag i en koncern som det rapporterande företaget ingår i,

3. det rapporterande företaget är ett intresseföretag till den juridiska personen, eller till ett företag i en koncern som den juridiska personen ingår i,

4. den är ett gemensamt styrt företag som samägs av det rapporterande företaget eller av ett företag i en koncern som det rapporterande företaget ingår i,

5. det rapporterande företaget är ett gemensamt styrt företag som samägs av den juridiska personen, eller av ett företag i en koncern som den juridiska personen ingår i,

6. den och det rapporterande företaget båda är gemensamt styrda företag som samägs av samma tredje företag,

7. den eller det rapporterande företaget är ett gemensamt styrt företag som samägs av ett tredje företag, och den andra av dem är ett intresseföretag till det tredje företaget,

8. den är ett dotterföretag till en juridisk person som avses i 2, 4, 6 eller 7,

9. den har som huvudsaklig verksamhet att förvalta tillgångar som det rapporterande företaget har avsatt för ersättningar till personer som har avslutat sin anställning antingen i det rapporterande företaget eller i en juridisk person som är närstående till det rapporterande företaget,

10. den har avsatt tillgångar till förvaltning av ett rapporterande företag som är en sådan juridisk person som avses i 9,

11. den står under bestämmande inflytande eller gemensamt bestämmande inflytande av en person som är närstående enligt [9 §](#kap1.9),

12. den annars står under betydande inflytande av en person som avses i [9 §](#kap1.9) 1 eller 4–6,

13. den eller dess moderföretag har en styrelseledamot, verkställande direktör eller annan ledande befattningshavare som är en person som avses i [9 §](#kap1.9) 1, eller

14. den eller ett företag i en koncern som den ingår i tillhandahåller tjänster för företagsledning åt det rapporterande företaget eller åt dess moderföretag.

Vid tillämpningen av första stycket ska

– med koncern jämställas en företagsgrupp som kontrolleras av ett företag eller ett annat rättssubjekt som inte är ett moderföretag i denna lags mening, och

– med intresseföretag jämställas företag som endast uppfyller det krav på betydande inflytande som anges i [5 §](#kap1.5). Lag ([2015:813](https://selex.se/eli/sfs/2015/813)).

</section>
<section id="kap1.9" class="paragraf">

#### 9 §

En fysisk person anses i denna lag som närstående till ett rapporterande företag om han eller hon

1. själv eller gemensamt med någon annan utövar ett bestämmande inflytande över företaget,

2. annars har ett betydande inflytande över företaget,

3. är en styrelseledamot, den verkställande direktören eller någon annan ledande befattningshavare i företaget eller dess moderföretag,

4. är gift eller sambo med eller förälder, barn eller styvbarn till en person som avses i 1–3,

5. är ekonomiskt eller på annat sätt beroende av en person som avses i 1–3 eller av hans eller hennes make eller sambo, eller

6. annars ingår i samma familj som en person som avses i 1–3 och kan förväntas påverka den personen i hans eller hennes kontakter med företaget eller påverkas av honom eller henne i sina egna kontakter med företaget. Lag ([2015:813](https://selex.se/eli/sfs/2015/813)).

</section>

</section>

</section>
<section id="kap2" class="kapitel">

## 2 kap. Allmänna bestämmelser om årsredovisning

<section id="kap2.årsredovisningens-delar">

### Årsredovisningens delar

<section id="kap2.1" class="paragraf">

#### 1 §

En årsredovisning ska bestå av

1. en balansräkning,

2. en resultaträkning,

3. noter, och

4. en förvaltningsberättelse.

I årsredovisningen för ett större företag eller en bostadsrättsförening ska det även ingå en kassaflödesanalys. Lag ([2022:1028](https://selex.se/eli/sfs/2022/1028)).

</section>

</section>
<section id="kap2.överskådlighet-och-god-redovis">

### Överskådlighet och god redovisningssed

<section id="kap2.2" class="paragraf">

#### 2 §

Årsredovisningen skall upprättas på ett överskådligt sätt och i enlighet med god redovisningssed.

</section>

</section>
<section id="kap2.rättvisande-bild">

### Rättvisande bild

<section id="kap2.3" class="paragraf">

#### 3 §

Balansräkningen, resultaträkningen och noterna skall upprättas som en helhet och ge en rättvisande bild av företagets ställning och resultat. Om det behövs för att en rättvisande bild skall ges, skall det lämnas tilläggsupplysningar.

Om avvikelse görs från vad som följer av allmänna råd eller rekommendationer från normgivande organ, skall upplysning om detta och om skälen för avvikelsen lämnas i en not. Lag ([1999:1112](https://selex.se/eli/sfs/1999/1112)).

</section>

</section>
<section id="kap2.väsentlighet">

### Väsentlighet

<section id="kap2.3a" class="paragraf">

#### 3 a §

Ett företag får avvika från bestämmelserna om redovisning, uppställning, värdering, upplysningar och konsolidering i denna lag, om följden av avvikelsen inte är väsentlig.

Följden av en avvikelse ska anses vara väsentlig om utelämnad eller felaktig information, ensam eller tillsammans med annan information, rimligen kan förväntas påverka de beslut som användare fattar på grundval av informationen. Lag ([2015:813](https://selex.se/eli/sfs/2015/813)).

</section>

</section>
<section id="kap2.andra-grundläggande-redovisnin">

### Andra grundläggande redovisningsprinciper

<section id="kap2.4" class="paragraf">

#### 4 §

Vid upprättandet av balansräkningen, resultaträkningen och noterna ska följande iakttas:

1. Företaget ska förutsättas fortsätta sin verksamhet.

2. Samma principer för värdering, klassificering och indelning av de olika posterna och, i förekommande fall, delposterna ska konsekvent tillämpas från ett räkenskapsår till ett annat.

3. Värderingen av de olika posterna och, i förekommande fall, delposterna ska göras med iakttagande av rimlig försiktighet. Detta innebär särskilt att

a) endast under räkenskapsåret konstaterade intäkter får tas med i resultaträkningen,

b) hänsyn ska tas till alla ekonomiska förpliktelser som är hänförliga till räkenskapsåret eller tidigare räkenskapsår, även om dessa förpliktelser blir kända först efter räkenskapsårets utgång men före upprättandet av årsredovisningen, och att

c) hänsyn ska tas till värdenedgångar oavsett om resultatet för räkenskapsåret är en vinst eller en förlust.

4. Intäkter och kostnader som är hänförliga till räkenskapsåret ska tas med oavsett tidpunkten för betalningen.

5. De olika beståndsdelar som balansräkningens poster och, i förekommande fall, delposter består av ska värderas var för sig.

6. Tillgångar och avsättningar eller skulder får inte kvittas mot varandra. Inte heller får intäkter och kostnader kvittas mot varandra.

7. Den ingående balansen för ett räkenskapsår ska stämma överens med den utgående balansen för det närmast föregående räkenskapsåret.

Om det finns särskilda skäl för det och det är förenligt med 2 och [3 §](#kap2.3)§, får avvikelse göras från första stycket. Lag ([2015:813](https://selex.se/eli/sfs/2015/813)).

Form m.m.

</section>
<section id="kap2.5" class="paragraf">

#### 5 §

Årsredovisningen ska upprättas i vanlig läsbar form eller i elektronisk form. Den ska avfattas på svenska.

Årsredovisningen ska innehålla uppgifter om företagets namn, organisations- eller personnummer och säte.

Om företaget är i likvidation, ska detta anges. Lag ([2015:813](https://selex.se/eli/sfs/2015/813)).

</section>

</section>
<section id="kap2.valuta">

### Valuta

<section id="kap2.6" class="paragraf">

#### 6 §

Beloppen i årsredovisningen ska anges i företagets redovisningsvaluta enligt [4 kap. 6 § bokföringslagen](https://selex.se/eli/sfs/1999/1078#kap4.6) ([1999:1078](https://selex.se/eli/sfs/1999/1078)). Beloppen får dessutom anges i annan valuta enligt omräkningskursen på dagen för räkenskapsårets utgång (balansdagen).

Vid byte av redovisningsvaluta ska balansräkningen för det gamla räkenskapsåret räknas om till den nya redovisningsvalutan enligt den växelkurs som har fastställts av Europeiska centralbanken den sista svenska bankdagen under räkenskapsåret. Den omräknade balansräkningen ska utgöra ingående balans för det nya räkenskapsåret. Lag ([2015:813](https://selex.se/eli/sfs/2015/813)).

</section>

</section>
<section id="kap2.årsredovisningens-undertecknan">

### Årsredovisningens undertecknande och datering

<section id="kap2.7" class="paragraf">

#### 7 §

I aktiebolag, ekonomiska föreningar och andra företag, som företräds av en styrelse, ska årsredovisningen skrivas under av samtliga styrelseledamöter. Om en verkställande direktör är utsedd, ska även denne skriva under årsredovisningen.

I handelsbolag ska årsredovisningen skrivas under av samtliga obegränsat ansvariga delägare.

I en gruppering enligt Europaparlamentets och rådets förordning (EG) nr 1082/2006 av den 5 juli 2006 om en europeisk gruppering för territoriellt samarbete (EGTS) ska årsredovisningen skrivas under av samtliga ledamöter i grupperingens församling och av direktören. I ett konsortium enligt rådets förordning (EG) nr 723/2009 av den 25 juni 2009 om gemenskapens rättsliga ram för ett konsortium för europeisk forskningsinfrastruktur (Eric-konsortium) ska årsredovisningen skrivas under av samtliga styrelseledamöter eller av direktören. Om både en styrelse och en direktör är utsedda i konsortiet, ska årsredovisningen skrivas under av samtliga styrelseledamöter och av direktören.

I stiftelser med anknuten förvaltning ska årsredovisningen skrivas under av förvaltaren eller, om ett handelsbolag är stiftelsens förvaltare, av samtliga bolagsmän som företräder bolaget.

I övriga företag ska årsredovisningen skrivas under av den redovisningsskyldige eller dennes ställföreträdare.

Om årsredovisningen upprättas i elektronisk form, ska den undertecknas med en sådan avancerad elektronisk underskrift som avses i artikel 3 i Europaparlamentets och rådets förordning [(EU) nr 910/2014](https://eur-lex.europa.eu/legal-content/SV/ALL/?uri=celex%3A32014R0910) av den 23 juli 2014 om elektronisk identifiering och betrodda tjänster för elektroniska transaktioner på den inre marknaden och om upphävande av direktiv 1[999/93/EG](https://eur-lex.europa.eu/legal-content/SV/ALL/?uri=celex%3A3999L0093), i den ursprungliga lydelsen.

Om någon av dem som undertecknar årsredovisningen har anmält en avvikande mening, ska yttrandet fogas till redovisningen. I fall som avses i första stycket gäller detta dock endast om den avvikande meningen har antecknats till styrelsens protokoll.

Årsredovisningen ska dateras och innehålla uppgift om den dag då den undertecknades. Lag ([2024:347](https://selex.se/eli/sfs/2024/347)).

</section>

</section>

</section>
<section id="kap3" class="kapitel">

## 3 kap. Balansräkning och resultaträkning

<section id="kap3.balansräkningens-innehåll">

### Balansräkningens innehåll

<section id="kap3.1" class="paragraf">

#### 1 §

Balansräkningen ska i sammandrag redovisa företagets samtliga tillgångar, avsättningar och skulder samt eget kapital på balansdagen. Lag ([2015:813](https://selex.se/eli/sfs/2015/813)).

</section>

</section>
<section id="kap3.resultaträkningens-innehåll">

### Resultaträkningens innehåll

<section id="kap3.2" class="paragraf">

#### 2 §

Resultaträkningen skall i sammandrag redovisa företagets samtliga intäkter och kostnader under räkenskapsåret.

</section>

</section>
<section id="kap3.uppställningsformer">

### Uppställningsformer

<section id="kap3.3" class="paragraf">

#### 3 §

Balansräkningen ska upprättas enligt den uppställningsform som anges i bilaga 1 till denna lag. Resultaträkningen ska upprättas enligt någon av de uppställningsformer som anges i bilagorna 2 och 3.

Byte av uppställningsform för resultaträkningen får ske endast om det finns särskilda skäl för det och det är förenligt med 2 kap. 2 och [3 §](#kap3.3)§. Lag ([2015:813](https://selex.se/eli/sfs/2015/813)).

</section>
<section id="kap3.4" class="paragraf">

#### 4 §

Posterna i balansräkningen och resultaträkningen ska tas upp var för sig i den ordningsföljd som anges för respektive uppställningsform. Om en tillgång, avsättning eller skuld tas upp i fler än en post i balansräkningen, ska det upplysas om förhållandet till andra poster antingen under den post där den tas upp eller i en not.

I fråga om poster som föregås av arabiska siffror ska de avvikelser göras som är betingade av verksamhetens särskilda inriktning.

Andra poster än de som finns upptagna i uppställningsformerna får tas upp, om de nya posternas innehåll inte täcks av uppställningsformernas poster. Posterna får delas in i delposter. Om delar av en post har tillkommit på ett sådant sätt eller är av sådan storlek att det är av betydelse med hänsyn till kravet i 2 kap. [3 §](#kap2.3) på en rättvisande bild att de redovisas särskilt, ska de tas upp i delposter. Kompletterande poster ska ges beteckningar som tydligt anger vad som ingår i posten.

Poster som föregås av arabiska siffror får slås samman,

1. om posternas belopp är obetydliga med hänsyn till kravet i 2 kap. [3 §](#kap2.3) på rättvisande bild, eller

2. om sammanslagningen främjar överskådligheten och posterna och, i förekommande fall, delposterna anges i not.

Mindre företag får slå samman poster i balansräkningen som avser tillgångar, eget kapital, avsättningar och skulder, om posterna föregås av arabiska siffror. Lag ([2015:813](https://selex.se/eli/sfs/2015/813)).

</section>
<section id="kap3.4a" class="paragraf">

#### 4 a §

Trots 3 och [4 §](#kap3.4)§ får företag som avses i andra stycket dela upp anläggningstillgångar och omsättningstillgångar samt skulder och avsättningar i kortfristiga och långfristiga poster, om det är förenligt med 2 kap. 2 och [3 §](#kap3.3)§.

Första stycket gäller

1. företag som omfattas av en koncernredovisning som upprättas med tilllämpning av de internationella redovisningsstandarder som avses i Europaparlamentets och rådets förordning (EG) nr 1606/2002 av den 19 juli 2002 om tillämpning av internationella redovisningsstandarder, i lydelsen enligt Europaparlamentets och rådets förordning [(EU) nr 297/2008](https://eur-lex.europa.eu/legal-content/SV/ALL/?uri=celex%3A32008R0297), och

2. andra företag vars överlåtbara värdepapper är upptagna till handel på en reglerad marknad. Lag ([2015:813](https://selex.se/eli/sfs/2015/813)).

</section>

</section>
<section id="kap3.kortfristiga-och-långfristiga">

### Kortfristiga och långfristiga balansposter

<section id="kap3.4b" class="paragraf">

#### 4 b §

För varje fordringspost i balansräkningen som är upptagen under Omsättningstillgångar ska den del som ska betalas senare än ett år efter balansdagen anges.

För varje skuldpost i balansräkningen ska följande anges: den del som ska betalas inom ett år från balansdagen, den del som ska betalas senare än ett år efter balansdagen och summan av dessa skulder.

Första och andra styckena gäller även fordringsposter och skuldposter som har tagits in i sådana noter som avses i [4 §](#kap3.4) fjärde stycket 2.

För mindre företag som slår samman poster enligt [4 §](#kap3.4) femte stycket ska det som föreskrivs i första och andra styckena om fordringsposter och skuldposter i balansräkningen i stället avse de sammanslagna posterna. Lag ([2015:813](https://selex.se/eli/sfs/2015/813)).

</section>

</section>
<section id="kap3.jämförelsetal">

### Jämförelsetal

<section id="kap3.5" class="paragraf">

#### 5 §

För varje post eller delpost i balansräkningen, resultaträkningen och sådana noter som avses i [4 §](#kap3.4) fjärde stycket 2 ska beloppet av motsvarande post för det närmast föregående räkenskapsåret anges.

Om företaget har ändrat principerna för värdering, klassificering eller indelning i poster eller delposter, ska posterna för det närmast föregående räkenskapsåret räknas om eller ändras på det sätt som behövs för att de ska kunna jämföras med räkenskapsårets poster på ett meningsfullt sätt.

Om det finns särskilda skäl för det och det är förenligt med 2 kap. 2 och [3 §](#kap3.3)§, får avvikelse göras från andra stycket.

Andra stycket gäller inte mindre företag under förutsättning att upplysningar om den bristande jämförbarheten lämnas i noterna. Lag ([2015:813](https://selex.se/eli/sfs/2015/813)).

</section>

</section>
<section id="kap3.överkursfonder">

### Överkursfonder

<section id="kap3.5a" class="paragraf">

#### 5 a §

I ett aktiebolag ska den del av betalningen för en aktie som överstiger aktiens kvotvärde tas upp under den bundna överkursfonden eller den fria överkursfonden. Lag ([2020:987](https://selex.se/eli/sfs/2020/987)).

</section>

</section>
<section id="kap3.särskilda-poster-i-en-ekonomis">

### Särskilda poster i en ekonomisk förenings balansräkning och resultaträkning

<section id="kap3.6" class="paragraf">

#### 6 §

Fordran på insats i en ekonomisk förening får inte tas upp som tillgång. Redovisningen av fullgjorda insatser får göras så att i balansräkningen anges hela insatskapitalet samt hur mycket därav som inte har fullgjorts, varefter skillnaden - de betalda insatserna - utförs som en särskild post under eget kapital.

Första stycket gäller även vid redovisningen av fullgjorda upplåtelseavgifter i en bostadsrättsförening. Lag ([1999:1112](https://selex.se/eli/sfs/1999/1112)).

</section>
<section id="kap3.7" class="paragraf">

#### 7 §

I resultaträkningen för en ekonomisk förening ska en sådan värdeöverföring som avses i 12 kap. [1 §](#kap12.1) 2 lagen ([2018:672](https://selex.se/eli/sfs/2018/672)) om ekonomiska föreningar tas upp som en särskild kostnadspost. Lag ([2018:717](https://selex.se/eli/sfs/2018/717)).

</section>

</section>
<section id="kap3.större-periodiseringsposter">

### Större periodiseringsposter

<section id="kap3.8" class="paragraf">

#### 8 §

Större företag skall i balansräkningen eller i en not specificera större belopp som ingår i posterna Förutbetalda kostnader och upplupna intäkter och Upplupna kostnader och förutbetalda intäkter. Lag ([2006:871](https://selex.se/eli/sfs/2006/871)).

</section>

</section>
<section id="kap3.avsättningar">

### Avsättningar

<section id="kap3.9" class="paragraf">

#### 9 §

Som avsättningar skall sådana förpliktelser redovisas som är hänförliga till räkenskapsåret eller tidigare räkenskapsår och som på balansdagen är säkra eller sannolika till sin förekomst men ovissa till belopp eller till den tidpunkt då de skall infrias.

Avskrivningar och nedskrivningar får inte redovisas som avsättningar. Lag ([1999:1112](https://selex.se/eli/sfs/1999/1112)).

</section>
<section id="kap3.10" class="paragraf">

#### 10 §

Större företag skall i balansräkningen eller i en not specificera större avsättningar som har tagits upp under posten Övriga avsättningar i balansräkningen. Lag ([2006:871](https://selex.se/eli/sfs/2006/871)).

</section>

</section>
<section id="kap3.ett-aktiebolags-eget-kapital">

### Ett aktiebolags eget kapital

<section id="kap3.10a" class="paragraf">

#### 10 a §

Ett aktiebolags eget kapital ska i balansräkningen, i en egen räkning eller i en not delas upp i bundet eget kapital och fritt eget kapital eller ansamlad förlust.

Under bundet eget kapital ska följande tas upp: aktiekapital, bunden överkursfond, uppskrivningsfond, reservfond, kapitalandelsfond och fond för utvecklingsutgifter.

Under fritt eget kapital eller ansamlad förlust ska följande tas upp: fria fonder, var för sig, balanserad vinst eller förlust och vinst eller förlust för räkenskapsåret. Balanserad förlust och förlust för räkenskapsåret tas då upp som avdragsposter. Lag ([2020:987](https://selex.se/eli/sfs/2020/987)).

</section>

</section>
<section id="kap3.en-ekonomisk-förenings-eget-ka">

### En ekonomisk förenings eget kapital

<section id="kap3.10b" class="paragraf">

#### 10 b §

En ekonomisk förenings eget kapital ska i balansräkningen, i en egen räkning eller i en not delas upp i bundet eget kapital och fritt eget kapital eller ansamlad förlust.

Under bundet eget kapital ska följande tas upp: inbetalda eller genom insatsemission tillgodoförda insatser, uppskrivningsfond, reservfond, kapitalandelsfond och fond för utvecklingsutgifter. Medlemsinsatser och förlagsinsatser ska redovisas var för sig.

Under fritt eget kapital eller ansamlad förlust ska följande tas upp: fria fonder, var för sig, balanserad vinst eller förlust och nettovinst eller förlust för räkenskapsåret. Balanserad förlust och förlust för räkenskapsåret tas då upp som avdragsposter.

Det som sägs i andra stycket om insatser gäller också upplåtelseavgifter i en bostadsrättsförening. Lag ([2015:813](https://selex.se/eli/sfs/2015/813)).

</section>

</section>
<section id="kap3.resultaträkning-i-förkortad-fo">

### Resultaträkning i förkortad form

<section id="kap3.11" class="paragraf">

#### 11 §

Mindre företag får slå samman posterna 1-6 i bilaga 2 respektive posterna 1-3 och 6 i bilaga 3 till en post benämnd bruttovinst eller bruttoförlust.

Ett företag som slår samman poster enligt första stycket ska i resultaträkningen, i anslutning till posten bruttovinst eller bruttoförlust, lämna uppgift om nettoomsättningen. Bolagsverket får i ett enskilt fall medge att uppgiften om nettoomsättningen utelämnas, om det är motiverat av konkurrensskäl. Lag ([2010:1515](https://selex.se/eli/sfs/2010/1515)).

</section>
<section id="kap3.12" class="paragraf" selex:status="upphavd" selex:upphavd="true">

#### 12 §

Har upphävts genom lag ([2007:132](https://selex.se/eli/sfs/2007/132)).

</section>
<section id="kap3.13" class="paragraf" selex:status="upphavd" selex:upphavd="true">

#### 13 §

Har upphävts genom lag ([2015:813](https://selex.se/eli/sfs/2015/813)).

</section>

</section>

</section>
<section id="kap4" class="kapitel">

## 4 kap. Värderingsregler

<section id="kap4.vad-som-är-anläggningstillgång">

### Vad som är anläggningstillgångar och omsättningstillgångar

<section id="kap4.1" class="paragraf">

#### 1 §

Med anläggningstillgång förstås tillgång som är avsedd att stadigvarande brukas eller innehas i verksamheten. Med omsättningstillgång förstås annan tillgång.

Om företaget drivs av en fysisk person eller ett dödsbo, får djur i jordbruk eller renskötsel anses som omsättningstillgång oavsett avsikten med innehavet. Lag ([1999:1112](https://selex.se/eli/sfs/1999/1112)).

</section>
<section id="kap4.2" class="paragraf">

#### 2 §

Utgifter för koncessioner, patent, licenser, varumärken, hyresrätter och liknande rättigheter och tillgångar som är av betydande värde för rörelsen under kommande år får tas upp som immateriella anläggningstillgångar. Detsamma gäller ersättning som vid förvärv av rörelse överstiger det behållna värdet av de tillgångar som förvärvats och de skulder som övertagits (goodwill).

Första stycket gäller även utgifter för företagets eget utvecklingsarbete. För aktiebolag och ekonomiska föreningar gäller detta dock endast under förutsättning att motsvarande belopp överförs från fritt eget kapital till en fond för utvecklingsutgifter.

Utgifter för företagsbildning, ökning av aktiekapitalet eller motsvarande eller för företagets förvaltning får inte tas upp som tillgångar. Lag ([2015:813](https://selex.se/eli/sfs/2015/813)).

</section>

</section>
<section id="kap4.anskaffningsvärde-för-anläggni">

### Anskaffningsvärde för anläggningstillgångar

<section id="kap4.3" class="paragraf">

#### 3 §

Anläggningstillgångar ska tas upp till belopp som motsvarar utgifterna för tillgångens förvärv eller tillverkning (anskaffningsvärdet), om inte annat följer av 4, 5, 6, 12, 13 a, 14 a eller [14 e §](#kap4.14e).

I anskaffningsvärdet för en förvärvad tillgång ska, utöver inköpspriset, utgifter som är direkt hänförliga till förvärvet räknas in.

I anskaffningsvärdet för en tillverkad tillgång får, utöver sådana kostnader som direkt kan hänföras till produktionen av tillgången, en skälig andel av indirekta tillverkningskostnader räknas in.

Ränta på kapital som har lånats för att finansiera tillverkningen av en tillgång får räknas in i anskaffningsvärdet till den del som räntan hänför sig till tillverkningsperioden.

Utgifter för värdehöjande förbättringar av en tillgång får räknas in i anskaffningsvärdet, om de har lagts ned under räkenskapsåret eller balanserats från tidigare år. Lag ([2015:813](https://selex.se/eli/sfs/2015/813)).

</section>

</section>
<section id="kap4.avskrivning-av-anläggningstill">

### Avskrivning av anläggningstillgångar

<section id="kap4.4" class="paragraf">

#### 4 §

Anläggningstillgångar med begränsad nyttjandeperiod ska skrivas av systematiskt över denna period.

Om nyttjandeperioden för immateriella anläggningstillgångar som utgörs av utgifter för företagets eget utvecklingsarbete inte kan fastställas med en rimlig grad av säkerhet, ska perioden anses uppgå till fem år. Detsamma gäller i fråga om goodwill.

Avskrivningar ska redovisas i resultaträkningen. Annan redovisning får dock tillämpas, om det finns särskilda skäl för det och det är förenligt med 2 kap. 2 och [3 §](#kap4.3)§. Lag ([2015:813](https://selex.se/eli/sfs/2015/813)).

</section>

</section>
<section id="kap4.nedskrivning-av-anläggningstil">

### Nedskrivning av anläggningstillgångar

<section id="kap4.5" class="paragraf">

#### 5 §

Har en anläggningstillgång på balansdagen ett lägre värde än det värde som följer av [3 §](#kap4.3) och [4 §](#kap4.4) första stycket, ska tillgången skrivas ned till detta lägre värde, om det kan antas att värdenedgången är bestående.

En finansiell anläggningstillgång får skrivas ned till det lägre värde som tillgången har på balansdagen även om det inte kan antas att värdenedgången är bestående.

En nedskrivning enligt första eller andra stycket ska återföras, om det inte längre finns skäl för den. Nedskrivningar som avser goodwill får dock inte återföras.

Nedskrivningar och återföringar som avses i första–tredje styckena ska redovisas i resultaträkningen. Lag ([2015:813](https://selex.se/eli/sfs/2015/813)).

</section>

</section>
<section id="kap4.uppskrivning-av-anläggningstil">

### Uppskrivning av anläggningstillgångar

<section id="kap4.6" class="paragraf">

#### 6 §

Ett aktiebolags eller en ekonomisk förenings anläggningstillgångar som har ett tillförlitligt och bestående värde som väsentligt överstiger bokfört värde enligt [3 §](#kap4.3), [4 §](#kap4.4) första stycket, [5 §](#kap4.5) första–tredje styckena och [12 §](#kap4.12) får skrivas upp till högst detta värde. Uppskrivning får dock ske endast om uppskrivningsbeloppet används för avsättning till en uppskrivningsfond eller, i aktiebolag, för ökning av aktiekapitalet genom fondemission eller nyemission.

Avskrivningar och nedskrivningar av den tillgång som har skrivits upp ska efter uppskrivningen beräknas med utgångspunkt i det uppskrivna värdet. Lag ([2015:813](https://selex.se/eli/sfs/2015/813)).

</section>

</section>
<section id="kap4.ianspråktagande-av-uppskrivnin">

### Ianspråktagande av uppskrivningsfonden och fonden för utvecklingsutgifter

<section id="kap4.7" class="paragraf">

#### 7 §

Ett aktiebolag får ta uppskrivningsfonden eller fonden för utvecklingsutgifter i anspråk för

1. ökning av aktiekapitalet genom fondemission eller nyemission,

2. täckning av förlust enligt fastställd balansräkning när förlusten inte kan täckas av fritt eget kapital.

Ett beslut att ta uppskrivningsfonden eller fonden för utvecklingsutgifter i anspråk för att täcka en förlust enligt första stycket 2 får fattas endast efter det att revisorerna har hörts. Innan tre år har förflutit från beslutet får vinstutdelning beslutas endast om Bolagsverket eller, i tvistiga fall, allmän domstol ger tillstånd till det eller om aktiekapitalet har ökats med minst ett belopp som motsvarar den förlust som har blivit täckt med belopp från fonden. I fråga om Bolagsverkets eller domstolens tillstånd gäller [20 kap. 25–29 §§ aktiebolagslagen](https://selex.se/eli/sfs/2005/551#kap20.25) ([2005:551](https://selex.se/eli/sfs/2005/551)) i tillämpliga delar. Lag ([2015:813](https://selex.se/eli/sfs/2015/813)).

</section>
<section id="kap4.8" class="paragraf">

#### 8 §

Vid avskrivning enligt [4 §](#kap4.4) eller nedskrivning enligt [5 §](#kap4.5) av en uppskriven tillgång eller vid avyttring eller utrangering av tillgången ska uppskrivningsfonden minskas i motsvarande utsträckning, dock högst med den del av fonden som svarar mot tillgången. På samma sätt ska fonden för utvecklingsutgifter minskas vid avskrivning, nedskrivning eller avyttring av en som tillgång upptagen utgift för företagets eget utvecklingsarbete.

Minskningen får göras enbart genom att

1. fonden tas i anspråk enligt [7 §](#kap4.7),

2. den del av fonden som motsvarar avskrivning eller nedskrivning överförs till fritt eget kapital, eller

3. den del av fonden som motsvarar en avyttrad tillgång överförs till fritt eget kapital. Lag ([2015:813](https://selex.se/eli/sfs/2015/813)).

</section>

</section>
<section id="kap4.värdering-av-omsättningstillgå">

### Värdering av omsättningstillgångar

<section id="kap4.9" class="paragraf">

#### 9 §

Omsättningstillgångar ska, om inte annat följer av 10, 12, 13 a, 14 a eller [14 e §](#kap4.14e) tas upp till det lägsta av anskaffningsvärdet och nettoförsäljningsvärdet på balansdagen.

Med anskaffningsvärde förstås, om inte annat följer av [11 §](#kap4.11), utgifterna för tillgångens förvärv eller tillverkning. Vid bestämmandet av anskaffningsvärdet tillämpas [3 §](#kap4.3) andra–fjärde styckena.

Med nettoförsäljningsvärde avses försäljningsvärdet efter avdrag för beräknad försäljningskostnad. Om det finns särskilda skäl, får återanskaffningsvärdet, i förekommande fall med avdrag för inkurans, eller något annat värde som är förenligt med 2 kap. 2 och [3 §](#kap4.3)§ användas i stället för nettoförsäljningsvärdet.

Med återanskaffningsvärde avses det belopp som motsvarar den utgift för anskaffandet som företaget skulle ha haft, om tillgången anskaffats på balansdagen.

Om företaget drivs av en fysisk person eller ett dödsbo, får djur i jordbruk eller renskötsel värderas till det värde som fastställs av Skatteverket. Lag ([2011:1554](https://selex.se/eli/sfs/2011/1554)).

</section>

</section>
<section id="kap4.värdering-av-pågående-arbeten">

### Värdering av pågående arbeten

<section id="kap4.10" class="paragraf">

#### 10 §

Pågående arbeten för någon annans räkning får värderas till belopp som överstiger anskaffningsvärdet, om det finns särskilda skäl och det står i överensstämmelse med 2 kap. 2 och [3 §](#kap4.3)§.

</section>

</section>
<section id="kap4.varulagrets-anskaffningsvärde">

### Varulagrets anskaffningsvärde

<section id="kap4.11" class="paragraf">

#### 11 §

Anskaffningsvärdet för varulager av likartade tillgångar får beräknas enligt först-in-först-ut-principen, enligt vägda genomsnittspriser eller enligt någon annan liknande princip. Sist-in-först-ut-principen får inte tillämpas. Lag ([2015:813](https://selex.se/eli/sfs/2015/813)).

</section>

</section>
<section id="kap4.redovisning-till-bestämd-mängd">

### Redovisning till bestämd mängd och fast värde

<section id="kap4.12" class="paragraf">

#### 12 §

Materiella anläggningstillgångar, råvaror och förnödenheter som omsätts och vilkas sammantagna värde är av underordnad betydelse för företaget, får tas upp till en bestämd mängd och ett fast värde, om deras kvantitet, värde och sammansättning inte varierar väsentligt. Lag ([1999:1112](https://selex.se/eli/sfs/1999/1112)).

</section>

</section>
<section id="kap4.omräkning-av-fordringar-och-sk">

### Omräkning av fordringar och skulder

<section id="kap4.13" class="paragraf">

#### 13 §

Fordringar och skulder i annan valuta än redovisningsvalutan får omräknas till redovisningsvalutan enligt växelkursen på balansdagen, om detta står i överensstämmelse med 2 kap. 2 och [3 §](#kap4.3)§. Lag ([2000:34](https://selex.se/eli/sfs/2000/34)).

</section>

</section>
<section id="kap4.redovisning-enligt-kapitalande">

### Redovisning enligt kapitalandelsmetoden

<section id="kap4.13a" class="paragraf">

#### 13 a §

Företag som avses i 3 kap. [4 a §](#kap3.4a) andra stycket får redovisa andelar i intresseföretag i balansräkningen och resultaträkningen med tillämpning av bestämmelserna i 7 kap. 25-[29 §](#kap4.29)§, om det är förenligt med 2 kap. 2 och [3 §](#kap4.3)§. Lag ([2004:1173](https://selex.se/eli/sfs/2004/1173)).

</section>

</section>
<section id="kap4.egna-aktier">

### Egna aktier

<section id="kap4.14" class="paragraf">

#### 14 §

Egna aktier får inte tas upp som tillgång.

Vid värdering av ett moderföretags andelar i ett dotterföretag ska andelar som dotterföretaget äger i moderföretaget inte anses ha något värde.

Vid förvärv av egna aktier ska fritt eget kapital minskas med utgiften för förvärvet. Vid överlåtelse av egna aktier ska fritt eget kapital ökas med inkomsten från överlåtelsen. Lag ([2015:813](https://selex.se/eli/sfs/2015/813)).

</section>

</section>
<section id="kap4.värdering-av-finansiella-instr">

### Värdering av finansiella instrument

<section id="kap4.14a" class="paragraf">

#### 14 a §

Derivatinstrument och andra finansiella instrument får tas upp till sitt verkliga värde, om inte annat följer av [14 b §](#kap4.14b).

Det verkliga värdet skall bestämmas på grundval av instrumentets marknadsvärde. Om något marknadsvärde inte kan bestämmas för ett instrument men däremot för dess beståndsdelar eller för ett likartat instrument, skall det verkliga värdet bestämmas på grundval av beståndsdelarnas eller det likartade instrumentets marknadsvärde. Om inte heller en sådan värdering är möjlig, skall det verkliga värdet bestämmas med hjälp av sådana allmänt accepterade värderingsmodeller och värderingsmetoder som ger en rimlig uppskattning av marknadsvärdet.

Värdering enligt första stycket får ske enbart om samtliga företagets finansiella instrument, utom sådana som enligt [14 b §](#kap4.14b) inte får tas upp till verkligt värde, värderas på samma sätt. Lag ([2003:774](https://selex.se/eli/sfs/2003/774)).

</section>
<section id="kap4.14b" class="paragraf">

#### 14 b §

Följande finansiella instrument får inte värderas enligt [14 a §](#kap4.14a):

1. finansiella instrument som hålls till förfall och som inte utgör derivatinstrument,

2. lånefordringar och andra fordringar som härrör från företaget och som inte innehas för handelsändamål,

3. andelar i dotterföretag, intresseföretag eller gemensamt styrda företag,

4. egetkapitalinstrument som företaget självt har gett ut,

5. avtal om villkorad ersättning i samband med förvärv och samgåenden,

6. skulder, med undantag för skulder som ingår som en del i en handelsportfölj eller som utgör derivatinstrument, samt

7. andra finansiella instrument, som är av sådan särskild karaktär att de enligt vad som är allmänt accepterat bör redovisas på annat sätt.

Värdering enligt [14 a §](#kap4.14a) får inte heller ske, om en sådan värdering inte skulle ge ett tillförlitligt värde på det finansiella instrumentet.

Företag som avses i 3 kap. [4 a §](#kap3.4a) andra stycket får trots första stycket värdera där angivna finansiella instrument enligt [14 a §](#kap4.14a), om

1. det är förenligt med sådana internationella redovisningsstandarder som avses i Europaparlamentets och rådets förordning (EG) nr 1606/2002 av den 19 juli 2002 om tillämpning av internationella redovisningsstandarder, i lydelsen enligt Europaparlamentets och rådets förordning [(EU) nr 297/2008](https://eur-lex.europa.eu/legal-content/SV/ALL/?uri=celex%3A32008R0297), och

2. upplysningar om värderingen lämnas i enlighet med dessa standarder. Lag ([2015:813](https://selex.se/eli/sfs/2015/813)).

</section>
<section id="kap4.14c" class="paragraf">

#### 14 c §

Vid tillämpningen av 14 a och [14 b §](#kap4.14b)§ skall avtal som avser rå- och stapelvaror och ger endera parten rätt att reglera avtalet med kontanter eller med något annat finansiellt instrument anses som derivatinstrument. Detta gäller dock inte om avtalet

1. ingicks för att täcka företagets förväntade behov av inköp, försäljning eller egen förbrukning av rå- och stapelvaror,

2. även efter avtalets ingående har tillgodosett detta behov,

3. utformades för detta ändamål när det ingicks, och

4. förväntas regleras genom leverans av varan. Lag ([2003:774](https://selex.se/eli/sfs/2003/774)).

</section>
<section id="kap4.14d" class="paragraf">

#### 14 d §

Om värdering sker enligt [14 a §](#kap4.14a), ska värdeförändringen sedan föregående balansdag redovisas i resultaträkningen.

I följande fall gäller att värdeförändringen ska redovisas i en fond för verkligt värde i stället för i resultaträkningen:

1. värdeförändringen avser ett säkringsinstrument och de tillämpade principerna för säkringsredovisning tillåter att en del av eller hela värdeförändringen inte redovisas i resultaträkningen, eller

2. värdeförändringen är orsakad av en kursförändring på en monetär post som utgör en del av företagets nettoinvestering i en utländsk enhet.

En värdeförändring på en finansiell tillgång som inte innehas för handelsändamål och inte heller är ett derivatinstrument får redovisas i fonden för verkligt värde i stället för i resultaträkningen.

Ett företag som avses i 3 kap. [4 a §](#kap3.4a) andra stycket får redovisa en värdeförändring på en finansiell skuld i fonden för verkligt värde i stället för i resultaträkningen, om

1. värdeförändringen kommer från förändringar i kreditrisk för skulden,

2. redovisningen överensstämmer med sådana internationella redovisningsstandarder som avses i Europaparlamentets och rådets förordning (EG) nr 1606/2002 av den 19 juli 2002 om tillämpning av internationella redovisningsstandarder, och

3. företaget lämnar upplysningar i överensstämmelse med de standarder som avses i 2.

När det inte längre finns skäl att redovisa ett belopp i fonden för verkligt värde, ska fonden justeras. Lag ([2024:347](https://selex.se/eli/sfs/2024/347)).

</section>

</section>
<section id="kap4.värdering-av-säkrade-poster">

### Värdering av säkrade poster

<section id="kap4.14e" class="paragraf">

#### 14 e §

Om en tillgång, avsättning eller skuld eller en del därav har säkrats mot ett finansiellt instrument som värderas enligt [14 a §](#kap4.14a), skall också den säkrade posten värderas enligt den paragrafen, om de tillämpade principerna för säkringsredovisning tillåter det. Därvid skall [14 d §](#kap4.14d) tillämpas. Lag ([2003:774](https://selex.se/eli/sfs/2003/774)).

</section>
<section id="kap4.14f" class="paragraf" selex:status="upphavd" selex:upphavd="true">

#### 14 f §

Har upphävts genom lag ([2011:1554](https://selex.se/eli/sfs/2011/1554)).

</section>
<section id="kap4.14g" class="paragraf" selex:status="upphavd" selex:upphavd="true">

#### 14 g §

Har upphävts genom lag ([2011:1554](https://selex.se/eli/sfs/2011/1554)).

</section>

</section>
<section id="kap4.periodisering-av-vissa-belopp">

### Periodisering av vissa belopp vid upptagande av lån

<section id="kap4.15" class="paragraf">

#### 15 §

Kapitalrabatt och direkta emissionsutgifter vid upptagande av lån skall periodiseras, dock längst över tiden till dess skulden förfaller till betalning. Sådan periodisering behöver dock inte göras om den är utan betydelse med hänsyn till kravet i 2 kap. [3 §](#kap2.3) på rättvisande bild.

</section>

</section>
<section id="kap4.avsättningar">

### Avsättningar

<section id="kap4.15a" class="paragraf">

#### 15 a §

En avsättning ska motsvara den bästa uppskattningen av det belopp som kommer att krävas för att reglera förpliktelsen. Lag ([2015:813](https://selex.se/eli/sfs/2015/813)).

</section>

</section>
<section id="kap4.omräkning-av-förlagsinsatser">

### Omräkning av förlagsinsatser

<section id="kap4.16" class="paragraf">

#### 16 §

Om en ekonomisk förening har förlagsinsatser i annan valuta än redovisningsvalutan, skall dessa räknas om enligt växelkursen på balansdagen. Skillnaden mellan det omräknade beloppet och motsvarande belopp vid räkenskapsårets ingång, skall föras mot Balanserad vinst eller förlust. Lag ([2000:34](https://selex.se/eli/sfs/2000/34)).

</section>
<section id="kap4.16" class="paragraf" selex:status="upphavd" selex:upphavd="true">

#### 16 §

Har upphävts genom lag ([1999:1112](https://selex.se/eli/sfs/1999/1112)).

</section>

</section>

</section>
<section id="kap5" class="kapitel">

## 5 kap. Noter

<section id="kap5.allmänna-bestämmelser">

### Allmänna bestämmelser

</section>
<section id="kap5.krav-på-noter-för-olika-katego">

### Krav på noter för olika kategorier av företag

<section id="kap5.1" class="paragraf">

#### 1 §

Mindre och större företag ska i noter lämna upplysningar enligt 4–[24 §](#kap5.24)§.

Ytterligare bestämmelser för mindre och större företag om upplysningar i noter finns i 2 kap. [3 §](#kap2.3), 3 kap. 4, 10 a och [10 b §](#kap5.10b)§ och 7 kap. [2 §](#kap7.2).

Bestämmelser för mindre företag om upplysningar i noter finns dessutom i 3 kap. [5 §](#kap3.5). Lag ([2015:813](https://selex.se/eli/sfs/2015/813)).

</section>
<section id="kap5.2" class="paragraf">

#### 2 §

Större företag ska i noter även lämna upplysningar enligt 25–[48 §](#kap5.48)§.

Ytterligare bestämmelser för större företag om upplysningar i noter finns i 3 kap. 8 och [10 §](#kap5.10)§. Lag ([2015:813](https://selex.se/eli/sfs/2015/813)).

</section>

</section>
<section id="kap5.noternas-ordningsföljd">

### Noternas ordningsföljd

<section id="kap5.3" class="paragraf">

#### 3 §

Om inte något annat följer av kravet i 2 kap. [2 §](#kap2.2) på överskådlighet, ska noter som avser enskilda poster i balansräkningen eller resultaträkningen läggas fram i samma ordning som posterna. Hänvisning ska göras vid de poster som noterna hänför sig till. Lag ([2015:813](https://selex.se/eli/sfs/2015/813)).

</section>

</section>
<section id="kap5.krav-på-noter-för-mindre-och-s">

### Krav på noter för mindre och större företag

</section>
<section id="kap5.värderingsprinciper">

### Värderingsprinciper

<section id="kap5.4" class="paragraf">

#### 4 §

Principerna för värdering av tillgångar, avsättningar och skulder ska anges. Lag ([2015:813](https://selex.se/eli/sfs/2015/813)).

</section>

</section>
<section id="kap5.avvikelser-från-grundläggande">

### Avvikelser från grundläggande redovisningsprinciper

<section id="kap5.5" class="paragraf">

#### 5 §

Om ett företag med stöd av 2 kap. [4 §](#kap2.4) andra stycket avviker från någon av de grundläggande redovisningsprinciper som anges i paragrafen, ska det lämna en upplysning om skälen för avvikelsen och en bedömning av effekten på företagets ställning och resultat.

Består avvikelsen i att kvittning görs, ska företaget även lämna en upplysning om de bruttobelopp som kvittas mot varandra. Lag ([2015:813](https://selex.se/eli/sfs/2015/813)).

</section>

</section>
<section id="kap5.byte-av-uppställningsform">

### Byte av uppställningsform

<section id="kap5.6" class="paragraf">

#### 6 §

Om ett företag med stöd av 3 kap. [3 §](#kap3.3) andra stycket har bytt uppställningsform för resultaträkningen, ska det lämna en upplysning om skälen för bytet. Lag ([2015:813](https://selex.se/eli/sfs/2015/813)).

</section>

</section>
<section id="kap5.jämförelsetal">

### Jämförelsetal

<section id="kap5.7" class="paragraf">

#### 7 §

Om ett företag med stöd av 3 kap. [5 §](#kap3.5) tredje stycket avviker från det som sägs i den paragrafen om jämförelsetal, ska det lämna en upplysning om skälen för avvikelsen. Lag ([2015:813](https://selex.se/eli/sfs/2015/813)).

</section>

</section>
<section id="kap5.anläggningstillgångar">

### Anläggningstillgångar

<section id="kap5.8" class="paragraf">

#### 8 §

För varje post som tas upp som anläggningstillgång i balansräkningen eller i sådana noter som avses i 3 kap. [4 §](#kap3.4) fjärde stycket 2 ska upplysningar lämnas om

1. tillgångarnas anskaffningsvärde,

2. tillkommande och avgående tillgångar,

3. överföringar,

4. årets avskrivningar enligt 4 kap. [4 §](#kap4.4),

5. årets nedskrivningar, med särskild uppgift om nedskrivningar som har gjorts med stöd av 4 kap. [5 §](#kap4.5) andra stycket,

6. årets uppskrivningar, med särskild upplysning om uppskrivningsbeloppets användning och hur mycket av det som kvarstår oavskrivet.

Grunderna för avskrivning av anläggningstillgångarnas olika poster ska anges. Lag ([2015:813](https://selex.se/eli/sfs/2015/813)).

</section>

</section>
<section id="kap5.goodwill">

### Goodwill

<section id="kap5.9" class="paragraf">

#### 9 §

Om ett företag redovisar goodwill som tillgång, ska det lämna upplysningar om tillämpad avskrivningsperiod och skälen för denna. Lag ([2015:813](https://selex.se/eli/sfs/2015/813)).

</section>

</section>
<section id="kap5.finansiella-instrument">

### Finansiella instrument

<section id="kap5.10" class="paragraf">

#### 10 §

Om ett företag har finansiella instrument som värderas enligt 4 kap. [14 a §](#kap4.14a), ska det för varje kategori lämna upplysningar om

1. bokfört värde, och

2. de värdeförändringar som har redovisats i resultaträkningen respektive fonden för verkligt värde.

För varje kategori av derivatinstrument som värderas enligt 4 kap. [14 a §](#kap4.14a) ska upplysningar även lämnas om

1. omfattningen och typen av instrument, och

2. viktiga villkor som kan påverka storleken av, tidpunkten för eller säkerheten i framtida kassaflöden.

Om värderingen har gjorts enligt 4 kap. [14 a §](#kap4.14a) andra stycket tredje meningen, ska väsentliga antaganden som har gjorts vid tillämpningen av de använda värderingsmodellerna och värderingsmetoderna anges.

Paragrafen tillämpas även på sådana avtal som enligt 4 kap. [14 c §](#kap4.14c) ska anses som derivatinstrument. Lag ([2015:813](https://selex.se/eli/sfs/2015/813)).

</section>

</section>
<section id="kap5.uppskrivningsfond">

### Uppskrivningsfond

<section id="kap5.11" class="paragraf">

#### 11 §

Om storleken eller sammansättningen av uppskrivningsfonden har ändrats under räkenskapsåret, ska företaget i en sammanställning lämna upplysningar om

1. fondens storlek vid räkenskapsårets början och slut,

2. belopp som har satts av till fonden under räkenskapsåret och hur dessa har behandlats skattemässigt,

3. belopp som har överförts från fonden eller på annat sätt har tagits i anspråk, med uppgift om hur beloppet har använts, och

4. det värde som skulle ha redovisats i balansräkningen om anläggningstillgångarna inte hade skrivits upp. Lag ([2015:813](https://selex.se/eli/sfs/2015/813)).

</section>

</section>
<section id="kap5.fond-för-verkligt-värde">

### Fond för verkligt värde

<section id="kap5.12" class="paragraf">

#### 12 §

Om storleken eller sammansättningen av fonden för verkligt värde har ändrats under räkenskapsåret, ska företaget i en sammanställning lämna upplysningar om

1. fondens storlek vid räkenskapsårets början och slut,

2. belopp som har satts av till fonden under räkenskapsåret, och

3. belopp som har överförts från fonden eller på annat sätt har tagits i anspråk, med uppgift om hur beloppet har använts. Lag ([2015:813](https://selex.se/eli/sfs/2015/813)).

</section>

</section>
<section id="kap5.långfristiga-skulder">

### Långfristiga skulder

<section id="kap5.13" class="paragraf">

#### 13 §

Om ett företag har skulder som ska betalas senare än fem år efter balansdagen, ska det lämna en upplysning om summan av dessa. Lag ([2015:813](https://selex.se/eli/sfs/2015/813)).

</section>

</section>
<section id="kap5.ställda-säkerheter">

### Ställda säkerheter

<section id="kap5.14" class="paragraf">

#### 14 §

Om ett företag har ställt säkerheter, ska det lämna upplysningar om säkerheternas omfattning, art och form. Lag ([2015:813](https://selex.se/eli/sfs/2015/813)).

</section>

</section>
<section id="kap5.eventualförpliktelser">

### Eventualförpliktelser

<section id="kap5.15" class="paragraf">

#### 15 §

Om ett företag har garantiåtaganden, ekonomiska åtaganden eller eventuella förpliktelser som inte tas upp i balansräkningen (eventualförpliktelser), ska det lämna en upplysning om summan av dessa. Lag ([2015:813](https://selex.se/eli/sfs/2015/813)).

Åtaganden till förmån för koncernföretag m.fl.

</section>
<section id="kap5.16" class="paragraf">

#### 16 §

Om ett företag har ställda säkerheter, garantiåtaganden eller ekonomiska åtaganden till förmån för ett koncernföretag, ett intresseföretag eller ett gemensamt styrt företag som företaget samäger, ska det lämna särskilda upplysningar om detta. Lag ([2015:813](https://selex.se/eli/sfs/2015/813)).

</section>

</section>
<section id="kap5.ekonomiska-arrangemang-som-int">

### Ekonomiska arrangemang som inte redovisas i balansräkningen

<section id="kap5.17" class="paragraf">

#### 17 §

Om ett företag har ekonomiska arrangemang som inte redovisas i balansräkningen och som är förenade med betydande risker eller fördelar för företaget, och uppgifter om dessa risker eller fördelar är nödvändiga för att företagets ställning ska kunna bedömas, ska företaget lämna upplysningar om

1. inriktningen på och det kommersiella syftet med arrangemangen, och

2. den ekonomiska inverkan som arrangemangen har på företaget.

Första stycket 2 gäller inte mindre företag. Lag ([2015:813](https://selex.se/eli/sfs/2015/813)).

</section>

</section>
<section id="kap5.lån-till-ledande-befattningsha">

### Lån till ledande befattningshavare

<section id="kap5.18" class="paragraf">

#### 18 §

Om ett företag har lämnat lån till en styrelseledamot, en verkställande direktör eller en motsvarande befattningshavare i företaget, ska det lämna de upplysningar om lånet som anges i andra stycket. Detsamma gäller om företaget har ställt panter, andra säkerheter eller garantier eller har gjort andra ekonomiska åtaganden till förmån för en sådan befattningshavare. Med styrelseledamöter jämställs suppleanter för dessa och med verkställande direktör jämställs vice verkställande direktör.

Upplysningar ska lämnas om storleken av lämnade lån, huvudsakliga lånevillkor, räntesatser, under räkenskapsåret återbetalda belopp, arten av säkerheter, garantier och andra ekonomiska åtaganden samt beloppet av de lån som säkerhet har ställts för. Upplysning ska även lämnas om vilken anknytning till företaget befattningshavaren har. Om företaget under räkenskapsåret helt eller delvis har skrivit av ett lån eller avstått från att kräva in det, ska en upplysning lämnas om detta. Lag ([2015:813](https://selex.se/eli/sfs/2015/813)).

</section>

</section>
<section id="kap5.exceptionella-intäkter-och-kos">

### Exceptionella intäkter och kostnader

<section id="kap5.19" class="paragraf">

#### 19 §

Om ett företag har haft intäkter eller kostnader som är exceptionella i fråga om storlek eller förekomst, ska det lämna upplysningar om arten och storleken av varje sådan intäkt eller kostnad. Lag ([2015:813](https://selex.se/eli/sfs/2015/813)).

</section>

</section>
<section id="kap5.medelantalet-anställda-under-r">

### Medelantalet anställda under räkenskapsåret

<section id="kap5.20" class="paragraf">

#### 20 §

En upplysning ska lämnas om medelantalet av de personer som har varit anställda under räkenskapsåret. Lag ([2015:813](https://selex.se/eli/sfs/2015/813)).

</section>

</section>
<section id="kap5.moderföretag">

### Moderföretag

<section id="kap5.21" class="paragraf">

#### 21 §

Ett företag som är dotterföretag ska lämna upplysningar om namn, organisations- eller personnummer och säte för det moderföretag som upprättar koncernredovisning för den minsta koncern som företaget ingår i. Lag ([2015:813](https://selex.se/eli/sfs/2015/813)).

</section>

</section>
<section id="kap5.väsentliga-händelser-efter-räk">

### Väsentliga händelser efter räkenskapsårets slut

<section id="kap5.22" class="paragraf">

#### 22 §

Om det har inträffat händelser av väsentlig betydelse för företaget efter räkenskapsårets slut som inte kommer till uttryck i balansräkningen eller resultaträkningen, ska företaget lämna upplysningar om dessa. Upplysningarna ska omfatta arten och den ekonomiska effekten av händelserna. Lag ([2015:813](https://selex.se/eli/sfs/2015/813)).

</section>

</section>
<section id="kap5.transaktioner-med-närstående">

### Transaktioner med närstående

<section id="kap5.23" class="paragraf">

#### 23 §

Om ett större företag har genomfört transaktioner på andra än marknadsmässiga villkor med närstående enligt 1 kap. 8 eller [9 §](#kap5.9), ska det lämna upplysningar om transaktionerna. Upplysningar behöver dock inte lämnas om transaktioner

1. mellan ett moderföretag och dess helägda dotterföretag, eller

2. mellan två eller flera dotterföretag, om samtliga aktier eller andelar ägs av andra företag inom samma koncern.

Skyldigheten att lämna upplysningar gäller även ett mindre företag, om det är ett publikt aktiebolag och transaktionerna har genomförts med någon som har ett betydande aktieinnehav eller är styrelseledamot i bolaget. Lag ([2015:813](https://selex.se/eli/sfs/2015/813)).

</section>
<section id="kap5.24" class="paragraf">

#### 24 §

Upplysningarna enligt [23 §](#kap5.23) ska omfatta

1. uppgift om transaktionernas art och det totala belopp som transaktionerna omfattar,

2. uppgift om vilket slag av närståendeförhållande som det är fråga om, och

3. andra uppgifter om transaktionerna som är nödvändiga för att bedöma företagets ställning.

Uppgifter om flera transaktioner får lämnas i samlad form, om de avser samma typ av transaktioner och uppgifter om de enskilda transaktionerna inte är nödvändiga för att bedöma vilken inverkan de har på företagets ställning. Lag ([2015:813](https://selex.se/eli/sfs/2015/813)).

</section>

</section>
<section id="kap5.särskilda-krav-på-noter-för-st">

### Särskilda krav på noter för större företag

</section>
<section id="kap5.ytterligare-upplysningar-om-an">

### Ytterligare upplysningar om anläggningstillgångar

<section id="kap5.25" class="paragraf">

#### 25 §

Om ett större företag har räknat in ränta i anskaffningsvärdet för en anläggningstillgång med stöd av 4 kap. [3 §](#kap4.3) fjärde stycket, ska företaget lämna en upplysning om det inräknade beloppet.

Större företag ska för varje post som tas upp som anläggningstillgång i balansräkningen eller i sådana noter som avses i 3 kap. [4 §](#kap3.4) fjärde stycket 2 lämna upplysningar om

1. ackumulerade avskrivningar enligt 4 kap. [4 §](#kap4.4),

2. ackumulerade nedskrivningar, med särskild uppgift om nedskrivningar som har gjorts med stöd av 4 kap. [5 §](#kap4.5) andra stycket,

3. ackumulerade uppskrivningar, och

4. korrigeringar av tidigare års avskrivningar enligt 4 kap. [4 §](#kap4.4), nedskrivningar och uppskrivningar.

Om ett större företag har skrivit av, skrivit ned eller skrivit upp en anläggningstillgång uteslutande av skatteskäl, ska företaget lämna en upplysning om detta med angivande av avskrivningens, nedskrivningens eller uppskrivningens storlek. Lag ([2015:813](https://selex.se/eli/sfs/2015/813)).

</section>

</section>
<section id="kap5.omsättningstillgångar">

### Omsättningstillgångar

<section id="kap5.26" class="paragraf">

#### 26 §

Om ett större företag har räknat in ränta i anskaffningsvärdet för en omsättningstillgång med stöd av 4 kap. [9 §](#kap4.9) andra stycket, ska företaget lämna en upplysning om det inräknade beloppet.

Om en omsättningstillgång varit föremål för en värdejustering uteslutande av skatteskäl, ska ett större företag lämna en upplysning om detta med angivande av justeringens storlek.

Om det värde som framkommer när ett större företag beräknar varulagrets anskaffningsvärde enligt 4 kap. [11 §](#kap4.11) avviker väsentligt från varulagrets nettoförsäljningsvärde på balansdagen, ska företaget lämna en upplysning om skillnadsbeloppet. Nettoförsäljningsvärdet ska då beräknas enligt 4 kap. [9 §](#kap4.9) tredje stycket första meningen. Skillnadsbeloppet ska fördelas på de poster som är upptagna i balansräkningen. Lag ([2015:813](https://selex.se/eli/sfs/2015/813)).

</section>

</section>
<section id="kap5.ytterligare-upplysningar-om-fi">

### Ytterligare upplysningar om finansiella instrument

<section id="kap5.27" class="paragraf">

#### 27 §

Större företag ska för varje kategori av derivatinstrument som inte värderas enligt 4 kap. [14 a §](#kap4.14a) lämna upplysningar om

1. det värde instrumenten skulle ha värderats till vid en tillämpning av 4 kap. [14 a §](#kap4.14a), och

2. omfattningen och typen av instrument.

I fråga om finansiella anläggningstillgångar som enligt 4 kap. 14 a–[14 c §](#kap5.14c)§ får värderas till verkligt värde, och vilkas bokförda värde är högre än det verkliga värdet, ska större företag lämna upplysningar om

1. bokfört värde och det verkliga värdet, och

2. skälen till att det bokförda värdet inte har skrivits ned och det stöd som finns för antagandet att det bokförda värdet kommer att återvinnas.

Första och andra stycket ska även tillämpas på sådana avtal som enligt 4 kap. [14 c §](#kap4.14c) ska anses som derivatinstrument. Lag ([2015:813](https://selex.se/eli/sfs/2015/813)).

</section>

</section>
<section id="kap5.inköp-och-försäljningar-mellan">

### Inköp och försäljningar mellan koncernföretag

<section id="kap5.28" class="paragraf">

#### 28 §

Om ett större företag ingår i en koncern, ska det lämna en upplysning om hur stor del av räkenskapsårets inköp och försäljningar som avser andra koncernföretag.

Moderföretag som är större företag och som med stöd av 7 kap. [3 §](#kap7.3) inte upprättar någon koncernredovisning ska lämna upplysningar om internvinster på transaktioner inom koncernen. Lag ([2015:813](https://selex.se/eli/sfs/2015/813)).

</section>

</section>
<section id="kap5.dotterföretag-och-vissa-andra">

### Dotterföretag och vissa andra företag

<section id="kap5.29" class="paragraf">

#### 29 §

Om ett större företag har dotterföretag eller ägarintressen i andra företag, ska det lämna upplysningar om

1. det andra företagets namn, organisationsnummer, säte och eget kapital,

2. det andra företagets resultat för det senaste räkenskapsår som årsredovisning eller årsbokslut har upprättats för,

3. företagets ägarandel i det andra företaget, och

4. antalet andelar som företaget äger och deras värde enligt företagets balansräkning.

Ett större företag som är obegränsat ansvarig delägare i ett annat företag ska ange detta företags namn, organisationsnummer, säte och rättsliga form.

Om företagets rösträttsandel i det andra företaget avviker från ägarandelen, ska även rösträttsandelen anges. Lag ([2015:813](https://selex.se/eli/sfs/2015/813)).

</section>
<section id="kap5.30" class="paragraf">

#### 30 §

En upplysning enligt [29 §](#kap5.29) får utelämnas, om

1. den skulle kunna vålla allvarlig skada för något av de i [29 §](#kap5.29) angivna företagen,

2. Bolagsverket medger att den utelämnas, och

3. noterna innehåller information om utelämnandet.

Upplysningarna om eget kapital och resultat får också utelämnas, om

1. det andra företaget inte offentliggör sin balansräkning och inte utgör ett dotterföretag till företaget, eller

2. det andra företaget omfattas av en koncernredovisning som företaget upprättat eller av en sådan koncernredovisning som avses i 7 kap. [2 §](#kap7.2) första stycket. Lag ([2015:813](https://selex.se/eli/sfs/2015/813)).

</section>

</section>
<section id="kap5.ytterligare-upplysningar-om-lå">

### Ytterligare upplysningar om långfristiga skulder

<section id="kap5.31" class="paragraf">

#### 31 §

Större företag ska för varje skuldpost i balansräkningen eller i sådana noter som avses i 3 kap. [4 §](#kap3.4) fjärde stycket 2 lämna en upplysning om den del av skulden som ska betalas senare än fem år efter balansdagen. Lag ([2015:813](https://selex.se/eli/sfs/2015/813)).

</section>

</section>
<section id="kap5.ytterligare-upplysningar-om-lå">

### Ytterligare upplysningar om lån till ledande befattningshavare

<section id="kap5.32" class="paragraf">

#### 32 §

Större företag ska lämna sådana upplysningar som anges i [18 §](#kap5.18) andra stycket om

1. lån som har lämnats till en styrelseledamot, en verkställande direktör eller en motsvarande befattningshavare i ett annat koncernföretag,

2. panter, andra säkerheter eller garantiåtaganden som har ställts eller andra ekonomiska åtaganden som har gjorts till förmån för en sådan befattningshavare, och

3. lån till eller säkerhet som har ställts till förmån för någon annan med stöd av tillstånd enligt [21 kap. 8 § aktiebolagslagen](https://selex.se/eli/sfs/2005/551#kap21.8) ([2005:551](https://selex.se/eli/sfs/2005/551)). Lag ([2015:813](https://selex.se/eli/sfs/2015/813)).

</section>

</section>
<section id="kap5.konvertibla-lån">

### Konvertibla lån

<section id="kap5.33" class="paragraf">

#### 33 §

Om ett större företag har utelöpande lån som är konvertibla eller förenade med optionsrätt till nyteckning eller har gett ut liknande värdepapper, ska företaget för varje lån eller liknande rättighet lämna en upplysning om utestående lånebelopp samt tid och villkor för utbyte eller nyteckning. För varje lån mot vinstandelsbevis ska det utestående lånebeloppet och räntebestämmelserna anges. Lag ([2015:813](https://selex.se/eli/sfs/2015/813)).

</section>

</section>
<section id="kap5.aktiekapitalet">

### Aktiekapitalet

<section id="kap5.34" class="paragraf">

#### 34 §

Aktiebolag som är större företag ska lämna en upplysning om antalet aktier och aktiernas kvotvärde. Om aktiekapitalet består av aktier av olika slag, ska motsvarande upplysning lämnas för varje aktieslag. Lag ([2015:813](https://selex.se/eli/sfs/2015/813)).

</section>

</section>
<section id="kap5.disposition-av-vinst-eller-för">

### Disposition av vinst eller förlust

<section id="kap5.35" class="paragraf">

#### 35 §

Större företag ska lämna en upplysning om förslaget till disposition av företagets vinst eller förlust eller, i förekommande fall, beslut om dispositionen. Lag ([2015:813](https://selex.se/eli/sfs/2015/813)).

</section>

</section>
<section id="kap5.skatter">

### Skatter

<section id="kap5.36" class="paragraf">

#### 36 §

Om ett större företag i balansräkningen har tagit upp en fordrings- eller skuldpost avseende uppskjuten skatt, ska det lämna en upplysning om beloppet av den uppskjutna skatten och om förändringar i detta belopp sedan föregående balansdag. Lag ([2015:813](https://selex.se/eli/sfs/2015/813)).

</section>

</section>
<section id="kap5.ytterligare-upplysningar-om-an">

### Ytterligare upplysningar om anställda

<section id="kap5.37" class="paragraf">

#### 37 §

Större företag ska lämna upplysningar om

1. andelen kvinnor och andelen män av medelantalet anställda under räkenskapsåret, och

2. medelantalet anställda och fördelningen mellan kvinnor och män i varje land, om företaget har anställda i flera länder. Lag ([2015:813](https://selex.se/eli/sfs/2015/813)).

</section>

</section>
<section id="kap5.könsfördelningen-bland-ledande">

### Könsfördelningen bland ledande befattningshavare

<section id="kap5.38" class="paragraf">

#### 38 §

Ett större företag ska lämna upplysningar om fördelningen mellan kvinnor och män bland styrelseledamöter, verkställande direktör och andra personer i företagets ledning. Fördelningen bland styrelseledamöter och bland övriga befattningshavare ska redovisas var för sig. Upplysningarna ska avse förhållandena på balansdagen.

Ett aktiebolag vars aktier är upptagna till handel på en reglerad marknad och som har minst 250 anställda och en redovisad årsomsättning på minst 550 miljoner kronor eller en redovisad balansomslutning på minst 480 miljoner kronor per år, ska även lämna upplysningar om vilken förändring som har skett i fördelningen mellan kvinnor och män bland styrelseledamöterna sedan föregående balansdag. Lag ([2024:347](https://selex.se/eli/sfs/2024/347)).

</section>

</section>
<section id="kap5.löner-andra-ersättningar-och-s">

### Löner, andra ersättningar och sociala kostnader

<section id="kap5.39" class="paragraf">

#### 39 §

Större företag ska lämna upplysningar om storleken av följande personalkostnader för räkenskapsåret:

1. löner och andra ersättningar, och

2. sociala kostnader, med särskild uppgift om pensionskostnader. Lag ([2015:813](https://selex.se/eli/sfs/2015/813)).

</section>
<section id="kap5.40" class="paragraf">

#### 40 §

Större företag ska lämna upplysningar om det sammanlagda beloppet av räkenskapsårets löner och andra ersättningar för var och en av följande grupper:

1. styrelseledamöter, verkställande direktör och motsvarande befattningshavare, och

2. anställda som inte omfattas av 1.

Tantiem och därmed jämställd ersättning till styrelseledamöter, den verkställande direktören och motsvarande befattningshavare ska anges särskilt.

I ett publikt aktiebolag ska vid tillämpningen av första och andra styckena samtliga personer i bolagets ledning ingå i den grupp som avses i första stycket 1. Antalet personer i gruppen ska anges. Vidare ska upplysningar om räkenskapsårets löner och andra ersättningar lämnas för var och en av styrelseledamöterna och för den verkställande direktören. Sådana upplysningar behöver dock inte lämnas för arbetstagarrepresentanter som har utsetts enligt lagen ([1987:1245](https://selex.se/eli/sfs/1987/1245)) om styrelserepresentation för de privatanställda. Lag ([2015:813](https://selex.se/eli/sfs/2015/813)).

</section>

</section>
<section id="kap5.pensioner-och-liknande-förmåne">

### Pensioner och liknande förmåner

<section id="kap5.41" class="paragraf">

#### 41 §

Större företag ska lämna upplysningar om det sammanlagda beloppet av räkenskapsårets kostnader och förpliktelser som avser pensioner och liknande förmåner till styrelseledamöter, verkställande direktör och motsvarande befattningshavare.

I ett publikt aktiebolag ska upplysningar som avses i första stycket omfatta även pensioner och liknande förmåner till andra personer i bolagets ledning. Antalet personer som omfattas ska anges. Vidare ska upplysningar om räkenskapsårets löner och andra ersättningar lämnas för var och en av styrelseledamöterna och för den verkställande direktören. Sådana upplysningar behöver dock inte lämnas för arbetstagarrepresentanter som har utsetts enligt lagen ([1987:1245](https://selex.se/eli/sfs/1987/1245)) om styrelserepresentation för de privatanställda. Lag ([2015:813](https://selex.se/eli/sfs/2015/813)).

</section>

</section>
<section id="kap5.tidigare-styrelse-och-verkstäl">

### Tidigare styrelse och verkställande direktör

<section id="kap5.42" class="paragraf">

#### 42 §

Bestämmelserna i 40 och [41 §](#kap5.41)§ om upplysningar om styrelseledamöter och verkställande direktör gäller även tidigare styrelseledamöter och tidigare verkställande direktör. Lag ([2015:813](https://selex.se/eli/sfs/2015/813)).

</section>

</section>
<section id="kap5.suppleanter-och-vice-verkställ">

### Suppleanter och vice verkställande direktör

<section id="kap5.43" class="paragraf">

#### 43 §

Vid tillämpningen av 40–[42 §](#kap5.42)§ ska styrelsesuppleanter jämställas med styrelseledamöter och vice verkställande direktör jämställas med verkställande direktör. Lag ([2015:813](https://selex.se/eli/sfs/2015/813)).

</section>

</section>
<section id="kap5.avtal-om-avgångsvederlag">

### Avtal om avgångsvederlag

<section id="kap5.44" class="paragraf">

#### 44 §

Större företag som har träffat avtal om avgångsvederlag eller liknande förmåner till styrelseledamöter, den verkställande direktören eller andra personer i företagets ledning ska lämna upplysningar om avtalen och om de väsentligaste villkoren i avtalen. Lag ([2015:813](https://selex.se/eli/sfs/2015/813)).

</section>

</section>
<section id="kap5.ytterligare-upplysningar-om-mo">

### Ytterligare upplysningar om moderföretag

<section id="kap5.45" class="paragraf">

#### 45 §

Större företag ska lämna sådana upplysningar som anges i [21 §](#kap5.21) även i fråga om det moderföretag som upprättar koncernredovisning för den största koncern som företaget ingår i som dotterföretag.

Om ett moderföretag som avses i första stycket eller [21 §](#kap5.21) är utländskt, ska en upplysning också lämnas om var det går att få tillgång till företagets koncernredovisning. Lag ([2015:813](https://selex.se/eli/sfs/2015/813)).

</section>

</section>
<section id="kap5.ytterligare-upplysningar-om-st">

### Ytterligare upplysningar om ställda säkerheter

<section id="kap5.46" class="paragraf">

#### 46 §

Större företag ska, när de enligt [14 §](#kap5.14) lämnar upplysning om ställda säkerheter, ange vilka poster i balansräkningen eller i noter enligt 3 kap. [4 §](#kap3.4) fjärde stycket 2 som säkerheterna avser.

I fråga om säkerheter som inte motsvarar en skuld- eller avsättningspost i balansräkningen ska det vidare anges om säkerheten har ställts till förmån för företaget självt eller till förmån för någon annan. Lag ([2015:813](https://selex.se/eli/sfs/2015/813)).

</section>

</section>
<section id="kap5.nettoomsättningens-fördelning">

### Nettoomsättningens fördelning

<section id="kap5.47" class="paragraf">

#### 47 §

Om ett större företags verksamhetsgrenar eller geografiska marknader avviker betydligt från varandra, ska företaget lämna upplysningar om nettoomsättningens fördelning på verksamhetsgrenarna och marknaderna. Bedömningen av om företagets verksamhetsgrenar och marknader avviker betydligt från varandra ska göras med hänsyn till hur företaget normalt organiserar försäljningen av varor och tjänster. Lag ([2015:813](https://selex.se/eli/sfs/2015/813)).

</section>

</section>
<section id="kap5.ersättningar-till-revisorer-oc">

### Ersättningar till revisorer och revisionsföretag

<section id="kap5.48" class="paragraf">

#### 48 §

Aktiebolag och handelsbolag som är större företag ska lämna upplysningar om räkenskapsårets sammanlagda ersättning till var och en av bolagets revisorer och de revisionsföretag där revisorerna verkar. Det ska vidare anges hur stor del av ersättningen som avser revisionsuppdraget, revisionsverksamhet utöver revisionsuppdraget, skatterådgivning respektive övriga tjänster. Lag ([2015:813](https://selex.se/eli/sfs/2015/813)).

</section>

</section>
<section id="kap5.särskilt-om-europabolag-och-eu">

### Särskilt om europabolag och europakooperativ

<section id="kap5.49" class="paragraf">

#### /2001 av den 8 oktober 2001 om stadga för europabolag, i lydelsen enligt Europaparlamentets och rådets förordning (EU) nr 517/ 49 §

I fråga om europabolag och europakooperativ med ett sådant förvaltningssystem som avses i artiklarna 39–42 i rådets förordning (EG) nr 21572013, eller artiklarna 37–41 i rådets förordning (EG) nr 1435/2003 av den 22 juli 2003 om stadga för europeiska kooperativa föreningar (SCE-föreningar), i den ursprungliga lydelsen, ska bestämmelserna om styrelseledamöter i 18, 23, 32, 38 och 40–[44 §](#kap5.44)§ tillämpas på ledamöter eller suppleanter i europabolagets eller europakooperativets tillsynsorgan.

Av [16 §](#kap5.16) andra stycket och [22 §](#kap5.22) lagen ([2004:575](https://selex.se/eli/sfs/2004/575)) om europabolag samt [21 §](#kap5.21) andra stycket och [26 §](#kap5.26) lagen ([2006:595](https://selex.se/eli/sfs/2006/595)) om europakooperativ följer att första stycket ska tillämpas också på ledamöter eller suppleanter i ett europabolags eller europakooperativs lednings- eller förvaltningsorgan. Lag ([2015:813](https://selex.se/eli/sfs/2015/813)).

</section>

</section>

</section>
<section id="kap6" class="kapitel">

## 6 kap. Förvaltningsberättelse m.m.

<section id="kap6.förvaltningsberättelse">

### Förvaltningsberättelse

<section id="kap6.1" class="paragraf">

#### 1 §

Förvaltningsberättelsen ska innehålla en rättvisande översikt över utvecklingen av företagets verksamhet, ställning och resultat. När det behövs för förståelsen av årsredovisningen ska översikten innehålla hänvisningar till och ytterligare upplysningar om de belopp som tas upp i andra delar av årsredovisningen.

Upplysningar ska även lämnas om

1. sådana förhållanden som inte ska redovisas i balansräkningen, resultaträkningen eller noterna, men som är viktiga för bedömningen av utvecklingen av företagets verksamhet, ställning och resultat,

2. sådana händelser av väsentlig betydelse för företaget som har inträffat under räkenskapsåret,

3. företagets förväntade framtida utveckling inklusive en beskrivning av väsentliga risker och osäkerhetsfaktorer som företaget står inför,

4. företagets verksamhet inom forskning och utveckling,

5. företagets filialer i utlandet,

6. antal och kvotvärde för de egna aktier som innehas av företaget, den andel av aktiekapitalet som dessa aktier utgör samt storleken av den ersättning som har betalats för aktierna,

7. antal och kvotvärde för de egna aktier som har förvärvats under räkenskapsåret, den andel av aktiekapitalet som dessa aktier utgör samt storleken av den ersättning som har betalats,

8. antal och kvotvärde för de egna aktier som har överlåtits under räkenskapsåret, den andel av aktiekapitalet som dessa aktier utgör samt storleken av den ersättning som har tagits emot, och

9. skälen för de förvärv eller överlåtelser av egna aktier som har skett under räkenskapsåret.

Om det är väsentligt för bedömningen av företagets ställning och resultat, ska det även lämnas följande upplysningar om användningen av finansiella instrument:

1. mål och tillämpade principer för finansiell riskstyrning och, för varje viktig typ av planerad affärshändelse där säkringsredovisning används, tillämpade principer för säkring, och

2. exponering för prisrisker, kreditrisker, likviditetsrisker och kassaflödesrisker.

Utöver sådan information som ska lämnas enligt första-tredje styckena ska förvaltningsberättelsen innehålla sådana hållbarhetsupplysningar som behövs för förståelsen av företagets utveckling, ställning eller resultat och som är relevanta för den aktuella verksamheten, däribland upplysningar om miljö- och personalfrågor. Företag som bedriver verksamhet som är tillstånds- eller anmälningspliktig enligt miljöbalken ska alltid lämna upplysningar om verksamhetens påverkan på den yttre miljön.

Andra stycket 3-5, tredje stycket och fjärde stycket gäller inte mindre företag. Lag ([2024:347](https://selex.se/eli/sfs/2024/347)).

</section>
<section id="kap6.1a" class="paragraf">

#### 1 a §

I ett aktiebolag vars aktier är upptagna till handel på en reglerad marknad eller en motsvarande marknad utanför Europeiska ekonomiska samarbetsområdet, ska förvaltningsberättelsen även innehålla

1. de senast beslutade riktlinjerna av det slag som avses i [8 kap. 51 § aktiebolagslagen](https://selex.se/eli/sfs/2005/551#kap8.51) ([2005:551](https://selex.se/eli/sfs/2005/551)), och

2. i förekommande fall, styrelsens förslag till nya riktlinjer.

Information enligt första stycket 1 får lämnas i anslutning till uppgifter som lämnas enligt 5 kap. 40 eller [41 §](#kap6.41). I sådant fall ska förvaltningsberättelsen innehålla en hänvisning till den plats där informationen har lämnats. Lag ([2019:286](https://selex.se/eli/sfs/2019/286)).

</section>
<section id="kap6.1b" class="paragraf">

#### 1 b §

Ett bolag som avses i [10 §](#kap6.10) ska i förvaltningsberättelsen lämna upplysningar om immateriella nyckelresurser och förklara hur bolagets affärsmodell är beroende av sådana resurser och hur resurserna bidrar till värdeskapande för bolaget. Lag ([2024:347](https://selex.se/eli/sfs/2024/347)).

</section>
<section id="kap6.2" class="paragraf">

#### 2 §

I aktiebolag och ekonomiska föreningar ska det i förvaltningsberättelsen även lämnas förslag till dispositioner beträffande bolagets eller föreningens vinst eller förlust.

Andra företag än handelsbolag och enskilda näringsidkare ska i förvaltningsberättelsen eller i egen räkning specificera förändringar i eget kapital jämfört med föregående års balansräkning. Lag ([2024:347](https://selex.se/eli/sfs/2024/347)).

</section>
<section id="kap6.2a" class="paragraf">

#### 2 a §

I ett aktiebolag vars aktier är upptagna till handel på en reglerad marknad eller en motsvarande marknad utanför Europeiska ekonomiska samarbetsområdet skall det i förvaltningsberättelsen även lämnas upplysningar om

1. det totala antalet aktier i bolaget, antalet aktier av olika slag och, för varje aktieslag, vilka rättigheter aktierna ger i bolaget,

2. begränsningar i aktiernas överlåtbarhet på grund av bestämmelse i lag eller bolagsordning,

3. direkta eller indirekta aktieinnehav i bolaget, som representerar minst en tiondel av röstetalet för samtliga aktier i bolaget,

4. anställdas aktieinnehav i bolaget genom pensionsstiftelser eller liknande, om rösträtten för dessa aktier inte kan utövas direkt av de anställda,

5. begränsningar i fråga om hur många röster varje aktieägare kan avge vid en bolagsstämma,

6. av bolaget kända avtal mellan aktieägare som kan medföra begränsningar i rätten att överlåta aktierna,

7. bestämmelser i bolagsordningen om tillsättande och entledigande av styrelseledamöter samt om ändring av bolagsordningen,

8. av bolagsstämman lämnade bemyndiganden till styrelsen att besluta att bolaget skall ge ut nya aktier eller förvärva egna aktier,

9. väsentliga avtal som bolaget är part i och som får verkan eller ändras eller upphör att gälla om kontrollen över bolaget förändras som följd av ett offentligt uppköpserbjudande,

10. effekter av avtal som avses i punkt 9, dock inte när avtalen är av sådan art att ett offentliggörande sannolikt skulle skada bolaget allvarligt och bolaget inte uttryckligen är skyldigt att lämna ut sådana uppgifter på grund av andra rättsliga krav, och

11. sådana avtal mellan bolaget och styrelseledamöter eller anställda som föreskriver ersättningar om dessa säger upp sig, sägs upp utan skälig grund eller om deras anställning upphör som följd av ett offentligt uppköpserbjudande avseende aktier i bolaget. Lag ([2007:541](https://selex.se/eli/sfs/2007/541)).

</section>
<section id="kap6.3" class="paragraf">

#### 3 §

Ekonomiska föreningar ska i förvaltningsberättelsen även lämna upplysningar om

1. väsentliga förändringar i medlemsantalet,

2. summorna av belopp som ska betalas ut under nästa räkenskapsår enligt 10 kap. 11 och [16 §](#kap6.16)§ lagen ([2018:672](https://selex.se/eli/sfs/2018/672)) om ekonomiska föreningar,

3. den rätt till utdelning som gjorda förlagsinsatser medför, och

4. summan av de förlagsinsatser som har sagts upp och ska lösas in under de nästföljande två räkenskapsåren.

Första stycket 2 gäller också lösenbelopp för en medlems andel i en sambruksförening enligt lagen ([1975:417](https://selex.se/eli/sfs/1975/417)) om sambruksföreningar. Lag ([2018:1161](https://selex.se/eli/sfs/2018/1161)).

</section>
<section id="kap6.3a" class="paragraf">

#### 3 a §

En bostadsrättsförening ska i förvaltningsberättelsen även lämna upplysningar om sådana nyckeltal som kan underlätta förståelsen av föreningens verksamhet, ställning och resultat, däribland

1. årsavgift per kvadratmeter upplåten med bostadsrätt,

2. skuldsättning per kvadratmeter,

3. sparande per kvadratmeter,

4. räntekänslighet, och

5. energikostnad per kvadratmeter.

Om verksamhetens resultat innebär en förlust ska bostadsrättsföreningen också lämna en upplysning om vad förlusten innebär för föreningens möjlighet att finansiera sina framtida ekonomiska åtaganden. Lag ([2022:1028](https://selex.se/eli/sfs/2022/1028)).

</section>
<section id="kap6.4" class="paragraf">

#### 4 §

Stiftelser skall i förvaltningsberättelsen även lämna uppgift om hur stiftelsens ändamål har främjats under räkenskapsåret. Lag ([1999:1112](https://selex.se/eli/sfs/1999/1112)).

</section>

</section>
<section id="kap6.kassaflödesanalys">

### Kassaflödesanalys

<section id="kap6.5" class="paragraf">

#### 5 §

I kassaflödesanalysen ska företagets in- och utbetalningar under räkenskapsåret redovisas. Lag ([2014:542](https://selex.se/eli/sfs/2014/542)).

</section>

</section>
<section id="kap6.bolagsstyrningsrapport">

### Bolagsstyrningsrapport

<section id="kap6.6" class="paragraf">

#### 6 §

Förvaltningsberättelsen för ett aktiebolag vars överlåtbara värdepapper är upptagna till handel på en reglerad marknad ska innehålla en bolagsstyrningsrapport, om inte bolaget har valt att med stöd av [8 §](#kap6.8) i stället upprätta en bolagsstyrningsrapport som är skild från årsredovisningen.

Bolagsstyrningsrapporten ska innehålla upplysningar om

1. vilka principer för bolagsstyrning som tillämpas, utöver de principer som följer av lag eller annan författning, och var uppgifter om dessa finns tillgängliga,

2. de viktigaste inslagen i bolagets system för intern kontroll och riskhantering i samband med den finansiella rapporteringen,

3. direkta eller indirekta aktieinnehav i bolaget som representerar minst en tiondel av röstetalet för samtliga aktier i bolaget,

4. begränsningar i fråga om hur många röster varje aktieägare kan avge vid en bolagsstämma,

5. bestämmelser i bolagsordningen om tillsättande och entledigande av styrelseledamöter samt om ändring av bolagsordningen,

6. bolagsstämmans bemyndiganden till styrelsen att besluta att bolaget ska ge ut nya aktier eller förvärva egna aktier,

7. hur bolagsstämman fungerar, bolagsstämmans huvudsakliga beslutanderätt, aktieägarnas rättigheter och hur dessa rättigheter utövas, i den omfattning som dessa förhållanden inte framgår av lag eller annan författning, och

8. hur styrelsen och kommittéer som har inrättats inom bolaget är sammansatta och hur de fungerar, i den omfattning som dessa förhållanden inte framgår av lag eller annan författning.

Om bolaget är ett bolag som avses i [10 §](#kap6.10) första stycket ska bolagsstyrningsrapporten även innehålla upplysningar om den mångfaldspolicy som tillämpas i fråga om styrelsen samt målet med policyn, hur policyn har tillämpats under räkenskapsåret och resultatet av den. Upplysningarna om mångfaldspolicyn får lämnas i en hållbarhetsrapport i stället för i bolagsstyrningsrapporten. Bolagsstyrningsrapporten ska i så fall innehålla en hänvisning till hållbarhetsrapporten. Om bolaget inte tillämpar någon mångfaldspolicy, ska skälen för detta anges i bolagsstyrningsrapporten.

Om bolaget inte tillämpar någon kod för bolagsstyrning, ska skälen för detta anges. Om bolaget tillämpar en kod för bolagsstyrning, ska det i förekommande fall anges vilka delar av koden som bolaget avviker från och skälen för detta. Lag ([2024:347](https://selex.se/eli/sfs/2024/347)).

</section>
<section id="kap6.7" class="paragraf">

#### 7 §

Ett aktiebolag som endast har andra överlåtbara värdepapper än aktier upptagna till handel på en reglerad marknad behöver inte i bolagsstyrningsrapporten lämna de upplysningar som anges i [6 §](#kap6.6) andra stycket 1, 7 och 8 samt i tredje och fjärde styckena i samma paragraf. Detta gäller dock inte om bolagets aktier handlas på en MTF-plattform enligt 1 kap. [4 b §](#kap1.4b) lagen ([2007:528](https://selex.se/eli/sfs/2007/528)) om värdepappersmarknaden. Lag ([2024:347](https://selex.se/eli/sfs/2024/347)).

</section>
<section id="kap6.8" class="paragraf">

#### 8 §

I stället för att upprätta bolagsstyrningsrapporten som en del av förvaltningsberättelsen enligt [6 §](#kap6.6) får bolaget välja att upprätta rapporten som en från årsredovisningen skild handling. Rapporten ska även i ett sådant fall ha det innehåll som framgår av 6 och [7 §](#kap6.7)§. Den ska överlämnas till bolagets revisor inom samma tid som årsredovisningen.

Om bolaget har valt att upprätta bolagsstyrningsrapporten som en från årsredovisningen skild handling och sådana upplysningar som avses i [6 §](#kap6.6) andra stycket 3–6 ingår i förvaltningsberättelsen, behöver dessa upplysningar inte lämnas i rapporten. Om upplysningarna inte tas med i bolagsstyrningsrapporten, ska denna i stället innehålla en uppgift om den plats i förvaltningsberättelsen där upplysningarna lämnas.

Om bolaget har valt att upprätta en bolagsstyrningsrapport enligt denna paragraf, ska detta anges i förvaltningsberättelsen. Lag ([2009:34](https://selex.se/eli/sfs/2009/34)).

</section>
<section id="kap6.9" class="paragraf">

#### 9 §

Om förvaltningsberättelsen innehåller en sådan uppgift som avses i [8 §](#kap6.8) tredje stycket, ska bolagets revisor i ett skriftligt, undertecknat yttrande uttala sig om huruvida en sådan rapport som avses där har upprättats eller inte. När det gäller sådana upplysningar som avses i [6 §](#kap6.6) andra stycket 2–6 ska yttrandet vidare innehålla ett uttalande om huruvida upplysningarna är förenliga med årsredovisningen och i överensstämmelse med denna lag. Har det i rapporten tagits med sådana upplysningar som avses i 7 kap. [31 §](#kap7.31) andra stycket, ska yttrandet även innehålla ett uttalande om huruvida dessa upplysningar är förenliga med koncernredovisningen och i överensstämmelse med denna lag.

Om upplysningarna innehåller väsentliga fel, ska revisorn ange detta och peka på vilka slags fel det rör sig om.

Revisorns yttrande ska lämnas till bolagets styrelse inom samma tid som revisionsberättelsen och sedan fogas till bolagsstyrningsrapporten. Lag ([2015:813](https://selex.se/eli/sfs/2015/813)).

</section>

</section>
<section id="kap6.hållbarhetsrapport">

### Hållbarhetsrapport

<section id="kap6.10" class="paragraf">

#### 10 §

Förvaltningsberättelsen för ett aktiebolag ska, som ett eget avsnitt, innehålla en hållbarhetsrapport, om bolaget uppfyller mer än ett av följande villkor:

1. medelantalet anställda i bolaget har under vart och ett av de två senaste räkenskapsåren uppgått till mer än 250,

2. bolagets redovisade balansomslutning har för vart och ett av de två senaste räkenskapsåren uppgått till mer än 280 miljoner kronor,

3. bolagets redovisade nettoomsättning har för vart och ett av de två senaste räkenskapsåren uppgått till mer än 550 miljoner kronor.

Om aktiebolaget har överlåtbara värdepapper upptagna till handel på en reglerad marknad gäller det som sägs i första stycket om bolaget uppfyller mer än ett av följande villkor:

1. medelantalet anställda i bolaget har under vart och ett av de två senaste räkenskapsåren uppgått till mer än 10,

2. bolagets redovisade balansomslutning har för vart och ett av de två senaste räkenskapsåren uppgått till mer än 5 miljoner kronor,

3. bolagets redovisade nettoomsättning har för vart och ett av de två senaste räkenskapsåren uppgått till mer än 10 miljoner kronor.

Det som sägs i första och andra styckena gäller även för ett handelsbolag vars samtliga direkta eller indirekta ägare är aktiebolag eller utländska företag som motsvarar aktiebolag. Lag ([2024:347](https://selex.se/eli/sfs/2024/347)).

</section>
<section id="kap6.11" class="paragraf">

#### 11 §

Skyldigheten att upprätta en hållbarhetsrapport gäller inte ett moderföretag som upprättar en hållbarhetsrapport för koncernen enligt 7 kap. [31 a §](#kap7.31a). Lag ([2024:347](https://selex.se/eli/sfs/2024/347)).

</section>
<section id="kap6.11a" class="paragraf">

#### 11 a §

Skyldigheten att upprätta en hållbarhetsrapport gäller inte ett dotterföretag om det och dess samtliga dotterföretag omfattas av en hållbarhetsrapport för koncernen. Undantaget gäller dock inte ett bolag som avses i [10 §](#kap6.10) första stycket och vars överlåtbara värdepapper är upptagna till handel på en reglerad marknad.

Det dotterföretag som inte är skyldigt att upprätta en hållbarhetsrapport ska upplysa om detta i förvaltningsberättelsen samt lämna uppgift om namn och säte för det moderföretag som upprättar hållbarhetsrapporten för koncernen. Förvaltningsberättelsen ska också innehålla länkar till moderföretagets förvaltningsberättelse och granskningsberättelse för koncernen.

För att ett dotterföretag vars moderföretag har sitt säte utanför Europeiska ekonomiska samarbetsområdet ska vara undantaget skyldigheten att upprätta en hållbarhetsrapport gäller även att

1. hållbarhetsrapporten för koncernen har upprättats i enlighet med de europeiska standarder för hållbarhetsrapportering som har antagits med stöd av artikel 29b i Europaparlamentets och rådets direktiv 2013/34/EU av den 26 juni 2013 om årsbokslut, koncernredovisning och rapporter i vissa typer av företag, om ändring av Europaparlamentets och rådets direktiv 2[006/43/EG](https://eur-lex.europa.eu/legal-content/SV/ALL/?uri=celex%3A3006L0043) och om upphävande av rådets direktiv [78/660/EEG](https://eur-lex.europa.eu/legal-content/SV/ALL/?uri=celex%3A31978L0660) och [83/349/EEG](https://eur-lex.europa.eu/legal-content/SV/ALL/?uri=celex%3A31983L0349) eller på ett sätt som Europeiska kommissionen har bedömt som likvärdigt med dessa standarder enligt artikel 23.4 tredje stycket i Europaparlamentets och rådets direktiv 2[004/109/EG](https://eur-lex.europa.eu/legal-content/SV/ALL/?uri=celex%3A3004L0109) av den 15 december 2004 om harmonisering av insynskraven angående upplysningar om emittenter vars värdepapper är upptagna till handel på en reglerad marknad och om ändring av direktiv 2[001/34/EG](https://eur-lex.europa.eu/legal-content/SV/ALL/?uri=celex%3A3001L0034),

2. de upplysningar om dotterföretagets verksamhet som anges i artikel 8 i Europaparlamentets och rådets förordning [(EU) 2020/852](https://eur-lex.europa.eu/legal-content/SV/ALL/?uri=celex%3A32020R0852) av den 18 juni 2020 om inrättande av en ram för att underlätta hållbara investeringar och om ändring av förordning [(EU) 2019/2088](https://eur-lex.europa.eu/legal-content/SV/ALL/?uri=celex%3A32088R2019) tas in i dotterföretagets förvaltningsberättelse eller i den hållbarhetsrapport för koncernen som upprättas av moderföretaget, och

3. hållbarhetsrapporten för koncernen och granskningsberättelsen för koncernen offentliggörs i enlighet med 8 kap. Lag ([2024:347](https://selex.se/eli/sfs/2024/347)).

</section>
<section id="kap6.12" class="paragraf">

#### 12 §

Hållbarhetsrapporten ska innehålla den information som behövs för förståelsen av bolagets inverkan på frågor som rör miljö, sociala förhållanden, personal, respekt för mänskliga rättigheter och motverkande av korruption och mutor samt på frågor som uppstår med anledning av hur bolaget styrs. Rapporten ska också innehålla den information som behövs för förståelsen av hur sådana hållbarhetsfrågor påverkar bolagets utveckling, ställning och resultat. Lag ([2024:347](https://selex.se/eli/sfs/2024/347)).

</section>
<section id="kap6.12a" class="paragraf">

#### 12 a §

Hållbarhetsrapporten ska innehålla en beskrivning av bolagets affärsmodell och strategi, inbegripet

1. vilka möjligheter som hållbarhetsfrågor ger bolaget,

2. motståndskraften i affärsmodellen och strategin när det gäller de risker för bolaget som är kopplade till hållbarhetsfrågor,

3. hur affärsmodellen och strategin tar hänsyn till berörda parters intressen och bolagets inverkan på hållbarhetsfrågor, och

4. hur strategin har genomförts i de delar bolagets verksamhet inverkar på och påverkas av hållbarhetsfrågor.

Hållbarhetsrapporten ska också innehålla en beskrivning av bolagets planer, inbegripet genomförandeåtgärder och tillhörande finansieringsplaner och investeringsplaner, för att säkerställa att dess affärsmodell och strategi är förenliga med omställningen till en hållbar ekonomi, begränsningen av den globala uppvärmningen till 1,5 °C i enlighet med Parisavtalet till Förenta nationernas ramkonvention om klimatförändringar, och målet att uppnå klimatneutralitet senast 2050 i enlighet med Europaparlamentets och rådets förordning [(EU) 2021/1119](https://eur-lex.europa.eu/legal-content/SV/ALL/?uri=celex%3A31119R2021) av den 30 juni 2021 om inrättande av en ram för att uppnå klimatneutralitet och om ändring av förordningarna (EG) nr 401/2009 och [(EU) 2018/1999](https://eur-lex.europa.eu/legal-content/SV/ALL/?uri=celex%3A31999R2018) (europeisk klimatlag). I beskrivningen ska det även ingå uppgifter om bolagets exponering för kol-, olje- och gasrelaterad verksamhet. Lag ([2024:347](https://selex.se/eli/sfs/2024/347)).

</section>
<section id="kap6.12b" class="paragraf">

#### 12 b §

Hållbarhetsrapporten ska även innehålla en beskrivning av

1. de tidsbundna mål för hållbarhetsfrågor som har fastställts av bolaget, inbegripet absoluta mål för minskningen av växthusgasutsläpp för åtminstone 2030 och 2050, de framsteg som bolaget har gjort för att uppnå målen och om målen kopplade till miljöfaktorer är baserade på entydiga vetenskapliga bevis,

2. den roll som bolagets ledning har när det gäller hållbarhetsfrågor samt dess tillgång till sådan sakkunskap och kompetens som krävs för att fullgöra denna roll,

3. bolagets policy för hållbarhetsfrågor,

4. incitamentsystem kopplade till hållbarhetsfrågor som gäller för personer i bolagets ledning,

5. det förfarande för tillbörlig aktsamhet som bolaget genomför med avseende på hållbarhetsfrågor,

6. den huvudsakliga negativa inverkan på hållbarhetsfrågor som bolagets verksamhet och dess värdekedja har samt de åtgärder som har vidtagits för att identifiera och övervaka denna inverkan,

7. de åtgärder som har vidtagits av bolaget för att förebygga, begränsa, avhjälpa eller sätta stopp för sådan inverkan som avses i 6 och resultatet av dessa åtgärder,

8. de huvudsakliga riskerna för bolaget kopplade till hållbarhetsfrågor och hur bolaget hanterar dessa risker, och

9. de indikatorer som är relevanta för den information som avses i 1-8 och i [12 a §](#kap6.12a). Lag ([2024:347](https://selex.se/eli/sfs/2024/347)).

</section>
<section id="kap6.12c" class="paragraf">

#### 12 c §

Informationen i hållbarhetsrapporten ska lämnas för tidshorisonter om kort, medellång och lång sikt. Av rapporten ska det framgå hur informationen har identifierats.

Informationen ska omfatta bolagets verksamhet och dess värdekedja.

Rapporten ska innehålla hänvisningar till och ytterligare redogörelser för annan information som ingår i förvaltningsberättelsen och förklaringar av de belopp som tas upp i årsredovisningen. Lag ([2024:347](https://selex.se/eli/sfs/2024/347)).

</section>
<section id="kap6.12d" class="paragraf">

#### 12 d §

Ytterligare bestämmelser om innehållet i hållbarhetsrapporten finns i artikel 8 i Europaparlamentets och rådets förordning [(EU) 2020/852](https://eur-lex.europa.eu/legal-content/SV/ALL/?uri=celex%3A32020R0852). Lag ([2024:347](https://selex.se/eli/sfs/2024/347)).

</section>
<section id="kap6.12e" class="paragraf">

#### /34/ 12 e §

Den information som avses i 12-[12 c §](#kap6.12c)§ ska ha det närmare innehåll som anges i de europeiska standarder för hållbarhetsrapportering som har antagits med stöd av artikel 29b i Europaparlamentets och rådets direktiv 2013EU. Lag ([2024:347](https://selex.se/eli/sfs/2024/347)).

</section>
<section id="kap6.12f" class="paragraf">

#### 12 f §

Bolaget ska lämna hållbarhetsinformation till arbetstagarföreträdare och med dem diskutera relevant information och metoder för att få och verifiera hållbarhetsinformation samt se till att arbetstagarföreträdarnas uppfattning meddelas ledningen. Lag ([2024:347](https://selex.se/eli/sfs/2024/347)).

</section>
<section id="kap6.12g" class="paragraf">

#### 12 g §

Andra bolag än sådana som avses i [10 §](#kap6.10) första stycket får begränsa innehållet i sin hållbarhetsrapport till en beskrivning av

1. bolagets affärsmodell och strategi,

2. bolagets policy för hållbarhetsfrågor,

3. den huvudsakliga negativa inverkan som bolagets verksamhet har och alla åtgärder som har vidtagits för att identifiera, övervaka, förebygga, begränsa eller avhjälpa sådan inverkan,

4. de huvudsakliga riskerna för bolaget kopplade till hållbarhetsfrågor och hur bolaget hanterar dessa risker, och

5. indikatorer som är centrala för den information som avses i 1-4.

Den information som avses i första stycket ska ha det närmare innehåll som anges i de europeiska standarder för hållbarhetsrapportering som har antagits med stöd av artikel 29c i Europaparlamentets och rådets direktiv 2013/34/EU. Lag ([2024:347](https://selex.se/eli/sfs/2024/347)).

</section>
<section id="kap6.13" class="paragraf">

#### 13 §

Upplysningar om förestående utveckling eller om frågor som är under förhandling behöver inte tas in i hållbarhetsrapporten om det bedöms att ett offentliggörande skulle skada bolagets marknadsposition allvarligt och utelämnandet inte hindrar förståelsen av bolagets utveckling, ställning eller resultat eller konsekvenserna av verksamheten. Lag ([2024:347](https://selex.se/eli/sfs/2024/347)).

</section>
<section id="kap6.14" class="paragraf">

#### /815 av den 17 december 2018 om komplettering av Europaparlamentets och rådets direktiv 2004/ 14 §

En förvaltningsberättelse som ska innehålla en hållbarhetsrapport ska upprättas i det enhetliga elektroniska rapporteringsformat som avses i artikel 3 i kommissionens delegerade förordning (EU) 2019109/EG vad gäller tekniska tillsynsstandarder för specificering av ett enhetligt elektroniskt rapporteringsformat. Hållbarhetsrapporten ska märkas i det format som anges i den förordningen. Lag ([2024:347](https://selex.se/eli/sfs/2024/347)).

</section>
<section id="kap6.15" class="paragraf">

#### 15 §

Det som sägs i 10-[14 §](#kap6.14)§ gäller inte ett bolag som utgör en alternativ investeringsfond. Lag ([2024:347](https://selex.se/eli/sfs/2024/347)).

</section>
<section id="kap6.16" class="paragraf">

#### 16 §

En filial till ett företag ska upprätta en hållbarhetsrapport för företaget, om

1. företaget har sitt säte utanför Europeiska ekonomiska samarbetsområdet (EES),

2. företaget motsvarar ett aktiebolag,

3. företagets nettoomsättning inom EES för vart och ett av de två senaste räkenskapsåren har uppgått till mer än 1,7 miljarder kronor, och

4. filialens nettoomsättning under det senaste räkenskapsåret har uppgått till mer än 450 miljoner kronor.

För hållbarhetsrapporten gäller i övrigt 7 kap. [31 f §](#kap7.31f) andra stycket första meningen och tredje-femte styckena. Det som där sägs om moderföretaget och dotterföretaget ska i stället avse företaget och filialen.

Paragrafen gäller inte om en hållbarhetsrapport för koncernen ska upprättas av företagets dotterföretag eller filial enligt 7 kap. [31 f §](#kap7.31f) respektive [31 g §](#kap6.31g). Lag ([2024:347](https://selex.se/eli/sfs/2024/347)).

</section>

</section>

</section>
<section id="kap7" class="kapitel">

## 7 kap. Koncernredovisning

<section id="kap7.allmänna-bestämmelser">

### Allmänna bestämmelser

</section>
<section id="kap7.skyldighet-att-upprätta-koncer">

### Skyldighet att upprätta koncernredovisning

<section id="kap7.1" class="paragraf">

#### 1 §

Ett moderföretag ska för varje räkenskapsår upprätta koncernredovisning enligt denna lag, om inte annat följer av 2, 3 eller [3 a §](#kap7.3a). Lag ([2010:686](https://selex.se/eli/sfs/2010/686)).

</section>
<section id="kap7.2" class="paragraf">

#### 2 §

Ett moderföretag som är dotterföretag behöver inte upprätta koncernredovisning, om

1. företaget och dess samtliga dotterföretag omfattas av en koncernredovisning som upprättas av ett överordnat moderföretag, och

2. det överordnade moderföretagets koncernredovisning har upprättats och reviderats enligt

a) lagstiftning som har tillkommit i enlighet med Europaparlamentets och rådets direktiv 2013/34/EU, i lydelsen enligt Europaparlamentets och rådets direktiv 2014/102/EU,

b) internationella redovisningsstandarder som har antagits enligt förordning (EG) nr 1606/2002 av den 19 juli 2002 om tillämpning av internationella redovisningsstandarder, i lydelsen enligt Europaparlamentets och rådets förordning (EG) nr 297/2008, eller

c) redovisningsstandarder som Europeiska kommissionen har bedömt som likvärdiga med internationella redovisningsstandarder enligt b.

Första stycket gäller även om något dotterföretag av skäl som anges i [5 §](#kap7.5) andra stycket inte omfattas av den upprättade koncernredovisningen.

Ett moderföretag som med stöd av första stycket inte självt har upprättat någon koncernredovisning ska ge in det överordnade moderföretagets koncernredovisning och koncernrevisionsberättelse till registreringsmyndigheten enligt 8 kap. 3, 3 a och [3 c §](#kap7.3c)§. Registreringsmyndigheten ska på det sätt som anges i 8 kap. [4 §](#kap8.4) kungöra att handlingarna har getts in. Om handlingarna inte är på svenska, får registreringsmyndigheten förelägga moderföretaget att ge in en bestyrkt översättning till svenska. Ett sådant föreläggande ska beslutas om någon begär det. Om moderföretaget, i fall det hade upprättat en koncernredovisning, enligt 8 kap. 3 och [16 §](#kap7.16)§ inte skulle ha varit skyldigt att ge in denna och koncernrevisionsberättelsen till registreringsmyndigheten, ska det som i nämnda paragrafer sägs om att handlingarna ska hållas tillgängliga i stället tillämpas på det överordnade moderföretagets koncernredovisning och koncernrevisionsberättelse.

Första stycket gäller inte,

1. om delägare som har en ägarandel i moderföretaget på minst tio procent senast sex månader före räkenskapsårets utgång hos moderföretagets styrelse eller motsvarande ledningsorgan har krävt att en koncernredovisning ska upprättas, eller

2. om andelarna i moderföretaget eller överlåtbara värdepapper som moderföretaget har utfärdat är upptagna till handel på en reglerad marknad.

Den som enligt första stycket inte upprättar någon koncernredovisning ska upplysa om detta i en not till årsredovisningen samt lämna uppgift om namn, organisations- eller personnummer och säte för det överordnade moderföretag som upprättar den i stycket nämnda koncernredovisningen. Lag ([2021:1216](https://selex.se/eli/sfs/2021/1216)).

</section>
<section id="kap7.3" class="paragraf">

#### 3 §

Moderföretag i mindre koncerner behöver inte upprätta koncernredovisning. Lag ([2009:34](https://selex.se/eli/sfs/2009/34)).

</section>
<section id="kap7.3a" class="paragraf">

#### 3 a §

Ett moderföretag behöver inte upprätta någon koncernredovisning om samtliga dotterföretag, såväl var för sig som tillsammans, är utan väsentlig betydelse.

Ett moderföretag behöver inte upprätta någon koncernredovisning om moderföretagets samtliga dotterföretag inte behöver omfattas av en koncernredovisning av skäl som anges i [5 §](#kap7.5) andra stycket. Lag ([2015:813](https://selex.se/eli/sfs/2015/813)).

</section>

</section>
<section id="kap7.koncernredovisningens-delar">

### Koncernredovisningens delar

<section id="kap7.4" class="paragraf">

#### 4 §

Koncernredovisningen ska bestå av

1. en koncernbalansräkning,

2. en koncernresultaträkning,

3. noter,

4. en förvaltningsberättelse, och

5. en kassaflödesanalys. Lag ([2014:542](https://selex.se/eli/sfs/2014/542)).

</section>

</section>
<section id="kap7.dotterföretag-som-ska-omfattas">

### Dotterföretag som ska omfattas av koncernredovisningen

<section id="kap7.5" class="paragraf">

#### 5 §

Koncernredovisningen ska omfatta samtliga dotterföretag, om inte något annat följer av andra stycket.

Ett dotterföretag behöver inte omfattas av koncernredovisningen, om

1. betydande och varaktiga hinder i väsentlig grad begränsar moderföretagets möjligheter att utöva sitt inflytande över dotterföretaget,

2. nödvändig information för att upprätta koncernredovisningen inte kan fås utan oskälig kostnad eller inom rimlig tid, eller

3. andelarna i dotterföretaget innehas tillfälligt och uteslutande i avsikt att säljas vidare.

Ett företag som tillämpar andra stycket ska i en not upplysa om skälen för detta. Lag ([2015:813](https://selex.se/eli/sfs/2015/813)).

</section>

</section>
<section id="kap7.principer-för-upprättande-av-k">

### Principer för upprättande av koncernredovisning

</section>
<section id="kap7.överskådlighet-god-redovisning">

### Överskådlighet, god redovisningssed och rättvisande bild

<section id="kap7.6" class="paragraf">

#### 6 §

Koncernredovisningen skall upprättas på ett överskådligt sätt och i enlighet med god redovisningssed.

Koncernbalansräkningen, koncernresultaträkningen och noterna skall upprättas som en helhet och ge en rättvisande bild av ställningen och resultatet för de företag, betraktade som en enhet, som omfattas av koncernredovisningen. Bestämmelserna i 2 kap. [3 §](#kap2.3) första stycket andra meningen och andra stycket tillämpas också på koncernredovisningen. Lag ([1999:1112](https://selex.se/eli/sfs/1999/1112)).

Andra grundläggande redovisningsprinciper m.m.

</section>
<section id="kap7.7" class="paragraf">

#### 7 §

För koncernredovisningen tillämpas följande bestämmelser i 2 kap.:

</section>
<section id="kap7.3a" class="paragraf">

#### 3 a §

om väsentlighet,

</section>
<section id="kap7.4" class="paragraf">

#### 4 §

om andra grundläggande redovisningsprinciper,

</section>
<section id="kap7.5" class="paragraf">

#### 5 §

om form m.m.,

</section>
<section id="kap7.6" class="paragraf">

#### 6 §

om valuta, och

</section>
<section id="kap7.7" class="paragraf">

#### 7 §

om undertecknande och datering.

I koncernredovisningen ska beloppen anges i samma valuta som i moderföretagets årsredovisning. Lag ([2024:347](https://selex.se/eli/sfs/2024/347)).

</section>

</section>
<section id="kap7.koncernbalansräkningen-och-kon">

### Koncernbalansräkningen och koncernresultaträkningen

<section id="kap7.8" class="paragraf">

#### 8 §

Koncernbalansräkningen och koncernresultaträkningen ska var för sig utgöra en sammanställning av balansräkningarna respektive resultaträkningarna för moderföretaget och de dotterföretag som omfattas av koncernredovisningen. Sammanställningen ska göras med tillämpning av 9–[13 §](#kap7.13)§ och 18–[23 §](#kap7.23)§. Vid redovisningen av andelar i andra företag än dotterföretag ska 25–[30 §](#kap7.30)§ beaktas. I övrigt tillämpas 3 kap. med undantag för 10 a och [10 b §](#kap7.10b)§. Det som sägs i 3 kap. om större och mindre företag ska i stället avse större respektive mindre koncerner. Lag ([2016:113](https://selex.se/eli/sfs/2016/113)).

</section>

</section>
<section id="kap7.innehav-utan-bestämmande-infly">

### Innehav utan bestämmande inflytande

<section id="kap7.9" class="paragraf">

#### 9 §

Den del av eget kapital i ett dotterföretag som är att hänföra till andelar ägda av någon annan än de koncernföretag som omfattas av koncernredovisningen ska i koncernbalansräkningen redovisas som innehav utan bestämmande inflytande. Den del av årets resultat i ett dotterföretag som är att hänföra till sådana andelar ska i koncernresultaträkningen redovisas som vinst eller förlust hänförlig till innehav utan bestämmande inflytande. Lag ([2015:813](https://selex.se/eli/sfs/2015/813)).

</section>

</section>
<section id="kap7.balansdag">

### Balansdag

<section id="kap7.10" class="paragraf">

#### 10 §

Koncernredovisningen ska hänföra sig till moderföretagets balansdag.

Om ett dotterföretags balansdag ligger mer än tre månader före eller efter moderföretagets balansdag, ska dotterföretaget omfattas av koncernredovisningen på grundval av en balansräkning som hänför sig till moderföretagets balansdag och en resultaträkning som avser moderföretagets räkenskapsår.

Om ett dotterföretags balansdag ligger högst tre månader före moderföretagets balansdag, ska upplysning lämnas om sådana händelser som är viktiga för att bedöma dotterföretagets ställning och resultat och som har inträffat mellan dotterföretagets och moderföretagets balansdagar. Lag ([2015:813](https://selex.se/eli/sfs/2015/813)).

</section>

</section>
<section id="kap7.värderingsregler">

### Värderingsregler

<section id="kap7.11" class="paragraf">

#### 11 §

Bestämmelserna i 4 kap. tillämpas även på koncernredovisningen. Lag ([1999:1112](https://selex.se/eli/sfs/1999/1112)).

</section>
<section id="kap7.12" class="paragraf">

#### 12 §

Koncernredovisningen och årsredovisningen ska upprättas med tilllämpning av gemensamma principer för värderingen av tillgångar, avsättningar och skulder. Olika värderingsprinciper får användas, om det finns särskilda skäl. I sådant fall ska upplysning om detta lämnas i not med angivande av skälen för avvikelsen.

Har något av de koncernföretag som omfattas av koncernredovisningen tillämpat andra principer för värderingen av tillgångar, avsättningar och skulder än de principer som tillämpas i koncernbalansräkningen, ska dessa tillgångar, avsättningar och skulder räknas om enligt sistnämnda principer.

Om det finns särskilda skäl och det är förenligt med [6 §](#kap7.6), får avvikelse göras från andra stycket. En upplysning om skälen för avvikelsen ska anges i en not. Lag ([2015:813](https://selex.se/eli/sfs/2015/813)).

</section>

</section>
<section id="kap7.elimineringar-mellan-koncernfö">

### Elimineringar mellan koncernföretag

<section id="kap7.13" class="paragraf">

#### 13 §

Fordringar och skulder mellan koncernföretag, liksom internvinster, ska elimineras i koncernbalansräkningen.

Intäkter och kostnader, som hänför sig till transaktioner mellan koncernföretag, liksom förändring av internvinst under räkenskapsåret, ska elimineras i koncernresultaträkningen.

Med internvinst avses en vinst vid överlåtelse av en tillgång inom koncernen i den utsträckning tillgången inte därefter har överlåtits till en köpare utanför koncernen eller har förbrukats eller dess värde har satts ned hos det företag inom koncernen som har förvärvat tillgången. Lag ([2015:813](https://selex.se/eli/sfs/2015/813)).

</section>

</section>
<section id="kap7.noter">

### Noter

</section>
<section id="kap7.allmänna-upplysningar">

### Allmänna upplysningar

<section id="kap7.14" class="paragraf">

#### 14 §

En koncernredovisning ska, utöver det som följer av övriga bestämmelser i detta kapitel, innehålla noter med upplysningar som anges i 5 kap. 4-[24 §](#kap7.24)§. Om koncernredovisningen avser en större koncern, ska den även innehålla noter med upplysningar som anges i 5 kap. 25-28 och 31-[37 §](#kap7.37)§, [38 §](#kap7.38) första stycket och 39-[49 §](#kap7.49)§.

Det som sägs i 5 kap. [3 §](#kap5.3) om noternas ordningsföljd ska tillämpas.

Trots första stycket får uppgifter enligt 5 kap. [40 §](#kap5.40) tredje stycket tredje meningen och 5 kap. [41 §](#kap5.41) andra stycket tredje meningen utelämnas i fråga om dotterföretag. Vid tillämpningen av de nämnda bestämmelserna ska dock de lämnade uppgifterna avse även löner och andra förmåner från koncernföretag. Lag ([2024:347](https://selex.se/eli/sfs/2024/347)).

</section>

</section>
<section id="kap7.förändringar-i-koncernens-samm">

### Förändringar i koncernens sammansättning

<section id="kap7.15" class="paragraf">

#### 15 §

Om sammansättningen av de företag som omfattas av koncernredovisningen har ändrats väsentligt under räkenskapsåret, ska sådana upplysningar lämnas som gör det möjligt att jämföra de på varandra följande koncernredovisningarna. Detta ska ske i noter eller i en justerad jämförande balansräkning och en justerad jämförande resultaträkning. Lag ([2015:813](https://selex.se/eli/sfs/2015/813)).

</section>

</section>
<section id="kap7.dotterföretag-och-vissa-andra">

### Dotterföretag och vissa andra företag

<section id="kap7.16" class="paragraf">

#### 16 §

I en not ska upplysningar lämnas om namn, organisationsnummer, säte och koncernföretagens ägarandel, beräknad med tillämpning av 1 kap. [6 §](#kap1.6), i fråga om

1. dotterföretag,

2. intresseföretag som redovisas i koncernredovisningen med tillämpning av 25–[29 §](#kap7.29)§,

3. gemensamt styrda företag som redovisas i koncernredovisningen med tillämpning av 25–[29 §](#kap7.29)§ eller [30 §](#kap7.30) andra stycket, och

4. andra företag som ett koncernföretag självt eller på det sätt som anges i 1 kap. [6 §](#kap1.6) har ett ägarintresse i.

I fråga om företag som avses i första stycket 4 ska upplysningar även lämnas om eget kapital och resultatet för det senaste räkenskapsåret.

I upplysningarna ska grunden för att ett företag har klassificerats som dotterföretag anges. Denna uppgift får dock utelämnas, om moderföretaget innehar mer än hälften av rösterna för samtliga andelar och ägarandelen i dotterföretaget är lika stor som rösträttsandelen. Även grunden för att ett gemensamt styrt företag redovisas med tillämpning av [30 §](#kap7.30) ska anges. Lag ([2015:813](https://selex.se/eli/sfs/2015/813)).

</section>
<section id="kap7.17" class="paragraf">

#### 17 §

Bolagsverket får medge att uppgifter inte behöver lämnas enligt [16 §](#kap7.16) första och andra styckena, om uppgifterna är av sådant slag att de kan vålla allvarlig skada för moderföretaget eller för något av de angivna företagen. Lag ([2004:244](https://selex.se/eli/sfs/2004/244)).

</section>

</section>
<section id="kap7.hur-dotterföretag-ska-räknas-i">

### Hur dotterföretag ska räknas in i koncernredovisningen

<section id="kap7.18" class="paragraf">

#### 18 §

En sammanställning avseende moderföretag och dotterföretag ska göras enligt 19–[23 §](#kap7.23)§. Lag ([2015:813](https://selex.se/eli/sfs/2015/813)).

</section>

</section>
<section id="kap7.förvärvsmetoden">

### Förvärvsmetoden

<section id="kap7.19" class="paragraf">

#### 19 §

I koncernbalansräkningen skall det bokförda värdet av moderföretagets andelar i ett dotterföretag elimineras genom att avräknas mot den andel av dotterföretagets eget kapital som belöpte på andelarna vid förvärvet. Lag ([1999:1112](https://selex.se/eli/sfs/1999/1112)).

</section>
<section id="kap7.20" class="paragraf">

#### 20 §

Vid förvärv av andelar i ett företag som är eller genom förvärvet blir dotterföretag skall moderföretaget upprätta en förvärvsanalys för att fastställa andelarnas anskaffningsvärde för koncernen samt anskaffningsvärdet för koncernen av dotterföretagets tillgångar, avsättningar och skulder. Lag ([1999:1112](https://selex.se/eli/sfs/1999/1112)).

</section>
<section id="kap7.21" class="paragraf">

#### 21 §

Om anskaffningsvärdet för koncernen av dotterföretagets tillgångar, avsättningar eller skulder enligt förvärvsanalysen avviker från deras bokförda värden i dotterföretagets balansräkning, skall värdena i koncernbalansräkningen justeras med hänsyn till detta. Summan av dessa justeringar skall avräknas från det skillnadsbelopp som uppkommit vid avräkningen enligt [19 §](#kap7.19). Lag ([1999:1112](https://selex.se/eli/sfs/1999/1112)).

</section>
<section id="kap7.22" class="paragraf">

#### 22 §

Om det efter en avräkning enligt [21 §](#kap7.21) finns ett positivt skillnadsbelopp, ska detta redovisas som goodwill i koncernbalansräkningen. Bestämmelserna i 4 kap. 4 och [5 §](#kap7.5)§ gäller även för sådan goodwill.

Om det efter en avräkning enligt [21 §](#kap7.21) finns ett negativt skillnadsbelopp, ska detta skillnadsbelopp redovisas i koncernbalansräkningen som negativ goodwill. Negativ goodwill får upplösas och intäktsföras när en sådan behandling överensstämmer med 2 kap. 2–[4 §](#kap7.4)§.

Om positiva och negativa skillnadsbelopp avräknas mot varandra, ska upplysning om skillnadsbeloppen lämnas i en not. Lag ([2015:813](https://selex.se/eli/sfs/2015/813)).

</section>
<section id="kap7.22a" class="paragraf">

#### 22 a §

Ny beteckning [23 §](#kap7.23) genom lag ([2015:813](https://selex.se/eli/sfs/2015/813)).

</section>
<section id="kap7.23" class="paragraf">

#### 23 §

Om ett företag har förvärvat ett annat företag genom att betala med andelar som det självt har gett ut och kontrollen över det förvärvande företaget som en följd av det har övergått till nya ägare (omvänt förvärv), skall vid tillämpningen av 19- [22 §](#kap7.22)§ det förvärvade företaget anses som moderföretag och det förvärvande företaget anses som dotterföretag. Lag ([2015:813](https://selex.se/eli/sfs/2015/813)).

</section>
<section id="kap7.24" class="paragraf" selex:status="upphavd" selex:upphavd="true">

#### 24 §

Har upphävts genom lag ([2004:1173](https://selex.se/eli/sfs/2004/1173)).

</section>

</section>
<section id="kap7.hur-andelar-i-intresseföretag">

### Hur andelar i intresseföretag och vissa andra företag skall räknas in i koncernredovisningen

</section>
<section id="kap7.hur-andelar-i-intresseföretag">

### Hur andelar i intresseföretag och gemensamt styrda företag ska räknas in i koncernredovisningen

<section id="kap7.25" class="paragraf">

#### 25 §

Andelar i intresseföretag ska redovisas i koncernbalansräkningen och koncernresultaträkningen med tillämpning av 26–[29 §](#kap7.29)§, om inte något annat följer av tredje stycket.

Vid tillämpning av första stycket ska bestämmelserna i [12 §](#kap7.12) om värdering och [13 §](#kap7.13) om internvinsteliminering tillämpas, om det inte finns särskilda hinder mot detta. Med internvinst ska avses den andel i vinsten som är att hänföra till moderföretaget vid överlåtelse mellan intresseföretag och koncernföretag.

Ett intresseföretag behöver inte redovisas enligt första stycket, om

1. informationen om ägarintresset i företaget inte är väsentlig, eller

2. förhållandena motsvarar dem som anges i [5 §](#kap7.5) andra stycket.

Om tredje stycket tillämpas, ska skälen för det anges i en not. Lag ([2015:813](https://selex.se/eli/sfs/2015/813)).

</section>
<section id="kap7.26" class="paragraf">

#### 26 §

Första gången andelarna i ett intresseföretag redovisas i koncernbalansräkningen skall moderföretaget först göra en beräkning av deras värde enligt 4 kap. [3 §](#kap4.3) första och andra styckena, [5 §](#kap7.5) första-tredje styckena och [6 §](#kap7.6) första stycket.

Skillnaden mellan det värde som följer av första stycket och den andel av intresseföretagets eget kapital som belöper på andelarna skall anges särskilt i balansräkningen eller i en not. Skillnadsbeloppet skall beräknas med utgångspunkt i förhållandena vid förvärvstidpunkten. Om det finns särskilda skäl, får skillnadsbeloppet beräknas med utgångspunkt i förhållandena vid den tidpunkt då kapitalandelsmetoden tillämpas första gången.

Om det vid en beräkning enligt andra stycket finns ett positivt skillnadsbelopp, skall det belopp som har räknats fram enligt första stycket minskas med avskrivningar eller nedskrivningar enligt 4 kap. 4 och [5 §](#kap7.5)§, beräknade på grundval av det angivna skillnadsbeloppet. Den del av skillnadsbeloppet som inte kan hänföras till något särskilt slag av tillgång, avsättning eller skuld skall därvid anses som goodwill.

Det belopp som har räknats fram enligt första stycket skall vidare justeras med tillägg eller avdrag för den andel av intresseföretagets vinst eller förlust för räkenskapsåret som belöper på andelarna. Vidare skall avdrag göras för mottagen utdelning från intresseföretaget. Hänsyn skall också tas till andra förändringar i intresseföretagets eget kapital. Andelarna skall i koncernbalansräkningen tas upp till det värde som motsvarar återstående belopp. Lag ([1999:1112](https://selex.se/eli/sfs/1999/1112)).

</section>
<section id="kap7.27" class="paragraf">

#### 27 §

När ett intresseföretag är moderföretag i en koncern, avses med företagets eget kapital i [26 §](#kap7.26) andra stycket vad som i en av intresseföretaget upprättad koncernredovisning redovisas som sådan post. Lag ([1999:1112](https://selex.se/eli/sfs/1999/1112)).

</section>
<section id="kap7.28" class="paragraf">

#### 28 §

I efterföljande koncernbalansräkningar skall de andelar som avses i [25 §](#kap7.25) tas upp till det värde som de är upptagna till i närmast föregående koncernbalansräkning. Detta värde skall justeras med tillämpning av [26 §](#kap7.26).

Om andelarna vid en tillämpning av [26 §](#kap7.26) första, tredje och fjärde styckena tas upp till ett högre värde än i närmast föregående koncernbalansräkning, skall skillnadsbeloppet sättas av till en kapitalandelsfond. Lag ([1999:1112](https://selex.se/eli/sfs/1999/1112)).

</section>
<section id="kap7.29" class="paragraf">

#### 29 §

Vid redovisning enligt 26-[28 §](#kap7.28)§ skall den andel av intresseföretagets vinst eller förlust som belöper på andelarna redovisas som intäkt eller kostnad i koncernresultaträkningen. Mottagen utdelning från intresseföretaget får inte redovisas som intäkt. Lag ([1999:1112](https://selex.se/eli/sfs/1999/1112)).

</section>

</section>
<section id="kap7.klyvningsmetoden">

### Klyvningsmetoden

<section id="kap7.30" class="paragraf">

#### 30 §

Ett företag som omfattas av en koncernredovisning, och som tillsammans med ett eller flera företag som inte omfattas av koncernredovisningen leder ett gemensamt styrt företag, ska redovisa sin ägarandel i det sistnämnda företaget enligt andra stycket eller på det sätt som anges i 25–[29 §](#kap7.29)§.

I koncernbalansräkningen får det tas upp en så stor andel av det gemensamt styrda företagets tillgångar, avsättningar och skulder som avser ägarandelen. I koncernresultaträkningen får det tas upp en så stor andel av det gemensamt styrda företagets intäkter och kostnader som avser ägarandelen. Vid redovisning enligt detta stycke ska 10–13, 15 och 19–[22 §](#kap7.22)§ tillämpas. Uppgift enligt 5 kap. 20 och [37 §](#kap7.37)§ ska anges särskilt för varje företag för vilket ägarandelar redovisas med tillämpning av denna paragraf. Lag ([2015:813](https://selex.se/eli/sfs/2015/813)).

Förvaltningsberättelse m.m.

</section>
<section id="kap7.31" class="paragraf">

#### 31 §

Förvaltningsberättelse och kassaflödesanalys för koncernen ska upprättas med tillämpning av 6 kap. [1 §](#kap6.1), [2 §](#kap7.2) andra stycket och 2 a–[5 §](#kap7.5)§. Det som sägs i 6 kap. [1 §](#kap6.1) om mindre företag ska i stället avse mindre koncerner.

Om moderföretaget är ett aktiebolag och bolagets eller något av dess dotterföretags andelar eller överlåtbara värdepapper är upptagna till handel på en reglerad marknad, ska det i förvaltningsberättelsen lämnas upplysning om de viktigaste inslagen i koncernens system för intern kontroll och riskhantering i samband med upprättandet av koncernredovisningen.

Om moderföretaget har upprättat en bolagsstyrningsrapport som inte utgör en del av förvaltningsberättelsen och det i rapporten har tagits med sådana upplysningar om koncernen som avses i andra stycket, behöver upplysningarna inte lämnas också i koncernredovisningen. I sådana fall ska dock förvaltningsberättelsen för koncernen innehålla en uppgift om den plats i rapporten där upplysningarna lämnas. Lag ([2015:813](https://selex.se/eli/sfs/2015/813)).

</section>
<section id="kap7.31a" class="paragraf">

#### 31 a §

Om moderföretaget i en koncern är ett bolag av sådan form som avses i 6 kap. [10 §](#kap6.10), ska förvaltningsberättelsen för koncernen, som ett eget avsnitt, innehålla en hållbarhetsrapport för koncernen, om koncernen uppfyller mer än ett av följande villkor:

1. medelantalet anställda i koncernen har under vart och ett av de två senaste räkenskapsåren uppgått till mer än 250,

2. koncernföretagens redovisade balansomslutning har för vart och ett av de två senaste räkenskapsåren uppgått till mer än 280 miljoner kronor,

3. koncernföretagens redovisade nettoomsättning har för vart och ett av de två senaste räkenskapsåren uppgått till mer än 550 miljoner kronor.

Det som sägs i första stycket gäller inte ett moderföretag som är en alternativ investeringsfond. Lag ([2024:347](https://selex.se/eli/sfs/2024/347)).

</section>
<section id="kap7.31b" class="paragraf">

#### 31 b §

Det som sägs i [31 a §](#kap7.31a) gäller inte ett moderföretag som även är ett dotterföretag om det och dess samtliga dotterföretag omfattas av en hållbarhetsrapport för koncernen som har upprättats av ett överordnat moderföretag. Undantaget gäller dock inte ett bolag som avses i 6 kap. [10 §](#kap6.10) första stycket vars överlåtbara värdepapper är upptagna till handel på en reglerad marknad.

Det företag som är undantaget skyldigheten att upprätta en hållbarhetsrapport ska upplysa om detta i förvaltningsberättelsen samt lämna uppgift om namn och säte för det överordnade moderföretag som upprättar hållbarhetsrapporten för koncernen. Förvaltningsberättelsen ska också innehålla länkar till den förvaltningsberättelse för koncernen som upprättas av det överordnade moderföretaget och till granskningsberättelsen för koncernen.

Om det överordnade moderföretaget har sitt säte utanför Europeiska ekonomiska samarbetsområdet får undantaget tillämpas endast om

1. hållbarhetsrapporten för koncernen har upprättats i enlighet med de europeiska standarder för hållbarhetsrapportering som har antagits med stöd av artikel 29b i Europaparlamentets och rådets direktiv 2013/34/EU eller på ett sätt som Europeiska kommissionen har bedömt som likvärdigt med dessa standarder enligt artikel 23.4 tredje stycket i Europaparlamentets och rådets direktiv 2[004/109/EG](https://eur-lex.europa.eu/legal-content/SV/ALL/?uri=celex%3A3004L0109),

2. de upplysningar om dotterföretagets verksamhet som avses i artikel 8 i Europaparlamentets och rådets förordning [(EU) 2020/852](https://eur-lex.europa.eu/legal-content/SV/ALL/?uri=celex%3A32020R0852) har tagits in i dotterföretagets förvaltningsberättelse eller i den hållbarhetsrapport för koncernen som upprättas av det överordnade moderföretaget, och

3. hållbarhetsrapporten för koncernen och granskningsberättelsen för koncernen offentliggörs i enlighet med 8 kap. Lag ([2024:347](https://selex.se/eli/sfs/2024/347)).

</section>
<section id="kap7.31c" class="paragraf">

#### 31 c §

Hållbarhetsrapporten för koncernen ska upprättas med tillämpning av 6 kap. 12-12 c, 12 e, 13 och [14 §](#kap7.14)§. Det som där sägs om årsredovisningen, bolaget och hållbarhetsrapporten ska i stället avse koncernredovisningen, koncernen och hållbarhetsrapporten för koncernen.

I artikel 8 i Europaparlamentets och rådets förordning [(EU) 2020/852](https://eur-lex.europa.eu/legal-content/SV/ALL/?uri=celex%3A32020R0852) finns ytterligare bestämmelser om innehållet i hållbarhetsrapporten för ett moderföretag som ska upprätta en hållbarhetsrapport för koncernen enligt [31 a §](#kap7.31a).

Moderföretaget ska lämna hållbarhetsinformation till arbetstagarföreträdare i koncernen och med dem diskutera relevant information och metoder för att få och verifiera hållbarhetsinformation samt se till att arbetstagarföreträdarnas uppfattning meddelas koncernledningen. Lag ([2024:347](https://selex.se/eli/sfs/2024/347)).

</section>
<section id="kap7.31d" class="paragraf">

#### 31 d §

Om ett moderföretag som ska upprätta en hållbarhetsrapport för koncernen identifierar betydande skillnader mellan koncernen och ett eller flera av dess dotterföretag vad gäller risker eller inverkan i förhållande till hållbarhetsfrågor, ska moderföretaget i hållbarhetsrapporten för koncernen beskriva det aktuella dotterföretagets eller dotterföretagens risker och inverkan. Lag ([2024:347](https://selex.se/eli/sfs/2024/347)).

</section>
<section id="kap7.31e" class="paragraf">

#### 31 e §

Ett moderföretag som ska upprätta en hållbarhetsrapport för koncernen ska i rapporten ange vilka dotterföretag som är undantagna från hållbarhetsrapportering enligt [31 b §](#kap7.31b) respektive 6 kap. [11 a §](#kap6.11a). Lag ([2024:347](https://selex.se/eli/sfs/2024/347)).

</section>
<section id="kap7.31f" class="paragraf">

#### 31 f §

Ett dotterföretag ska upprätta en hållbarhetsrapport för koncernen, om

1. det yttersta moderföretaget motsvarar ett aktiebolag men har sitt säte utanför Europeiska ekonomiska samarbetsområdet (EES) och har en nettoomsättning inom EES som under vart och ett av de två senaste räkenskapsåren har uppgått till mer än 1,7 miljarder kronor, och

2. dotterföretaget är ett bolag som avses i 6 kap. [10 §](#kap6.10).

Hållbarhetsrapporten ska innehålla den information som avses i 6 kap. [12 a §](#kap6.12a) första stycket 3 och 4 och andra stycket och [12 b §](#kap7.12b) 1-7 och 9. Det som i de bestämmelserna sägs om bolaget ska i stället avse koncernen.

Den informationen som avses i andra stycket ska ha det närmare innehåll som anges i

1. de europeiska standarder för hållbarhetsrapportering som har antagits med stöd av artikel 29b eller 40b i Europaparlamentets och rådets direktiv 2013/34/EU, eller

2. de standarder som Europeiska kommissionen har bedömt som likvärdiga enligt artikel 23.4 tredje stycket i direktiv 2[004/109/EG](https://eur-lex.europa.eu/legal-content/SV/ALL/?uri=celex%3A3004L0109).

Om den information som behövs för att upprätta hållbarhetsrapporten inte är tillgänglig, ska dotterföretaget begära att moderföretaget tillhandahåller den information som behövs för att dotterföretaget ska kunna upprätta rapporten.

Om ett dotterföretag inte får den information som behövs av moderföretaget, ska dotterföretaget upprätta hållbarhetsrapporten med de uppgifter som dotterföretaget har. Lag ([2024:347](https://selex.se/eli/sfs/2024/347)).

</section>
<section id="kap7.31g" class="paragraf">

#### 31 g §

Om ett moderföretag som avses i [31 f §](#kap7.31f) bedriver näringsverksamhet genom en filial ska filialen upprätta en hållbarhetsrapport för koncernen, om

1. moderföretaget inte har ett sådant dotterföretag som anges i [31 f §](#kap7.31f), och

2. filialens nettoomsättning under det senaste räkenskapsåret har uppgått till mer än 450 miljoner kronor.

För en sådan hållbarhetsrapport ska [31 f §](#kap7.31f) andra-femte styckena tillämpas. Lag ([2024:347](https://selex.se/eli/sfs/2024/347)).

</section>

</section>
<section id="kap7.koncernredovisning-i-moderföre">

### Koncernredovisning i moderföretag som omfattas av IAS- förordningen

<section id="kap7.32" class="paragraf">

#### /2002 av den 19 juli 2002 om tillämpning av internationella redovisningsstandarder, i lydelsen enligt Europaparlamentets och rådets förordning (EU) 297/ 32 §

Ett företag som omfattas av artikel 4 i Europaparlamentets och rådets förordning (EG) nr 16062008, ska tillämpa enbart följande bestämmelser i detta kapitel:

1. 1-[3 a §](#kap7.3a)§ om skyldighet att upprätta koncernredovisning,

2. [4 §](#kap7.4) 4 om förvaltningsberättelse,

3. [7 §](#kap7.7) när det gäller hänvisningarna till 2 kap. [5 §](#kap2.5) om form m.m. samt 2 kap. [7 §](#kap2.7) om undertecknande och datering,

4. [12 §](#kap7.12) första stycket om värderingsprinciper,

5. [14 §](#kap7.14) när det gäller hänvisningarna till följande bestämmelser i 5 kap.:

- [18 §](#kap7.18) om lån till ledande befattningshavare,

- [20 §](#kap7.20) om medelantalet anställda under räkenskapsåret,

- [32 §](#kap7.32) om ytterligare upplysningar om lån till ledande befattningshavare,

- [37 §](#kap7.37) om ytterligare upplysningar om anställda,

- [38 §](#kap7.38) första stycket om könsfördelningen bland ledande befattningshavare,

- [40 §](#kap7.40) första stycket 1 samt andra och tredje styckena om löner och andra ersättningar,

- [41 §](#kap7.41) om pensioner och liknande förmåner,

- [42 §](#kap7.42) om tidigare styrelse och verkställande direktör,

- [43 §](#kap7.43) om suppleanter och vice verkställande direktör,

- [44 §](#kap7.44) om avtal om avgångsvederlag, och

- [48 §](#kap7.48) om ersättningar till revisorer och revisionsföretag,

6. [31 §](#kap7.31) första stycket, när det gäller hänvisningarna till 6 kap. 1 och 2 a-[4 §](#kap7.4)§ om förvaltningsberättelsens innehåll,

7. [31 §](#kap7.31) andra och tredje styckena om koncernens system för intern kontroll och riskhantering, och

8. 31 a-[31 g §](#kap7.31g)§ om hållbarhetsrapport för koncernen.

Ett företag som avses i första stycket behöver inte lämna upplysningar enligt 6 kap. [1 §](#kap6.1), om upplysningarna lämnas på någon annan plats i redovisningen. I sådant fall ska förvaltningsberättelsen för koncernen innehålla en hänvisning till den plats där uppgifterna har lämnats. Lag ([2024:347](https://selex.se/eli/sfs/2024/347)).

</section>
<section id="kap7.33" class="paragraf">

#### 33 §

Andra företag än de som avses i [32 §](#kap7.32) får upprätta koncernredovisning med tillämpning av de internationella redovisningsstandarder som avses i Europaparlamentets och rådets förordning (EG) nr 1606/2002 av den 19 juli 2002 om tillämpning av internationella redovisningsstandarder. I sådant fall tillämpas [32 §](#kap7.32). Lag ([2004:1173](https://selex.se/eli/sfs/2004/1173)).

</section>

</section>

</section>
<section id="kap8" class="kapitel">

## 8 kap. Offentliggörande

<section id="kap8.registreringsmyndigheten">

### Registreringsmyndigheten

<section id="kap8.1" class="paragraf">

#### 1 §

Med registreringsmyndigheten avses i denna lag Bolagsverket, om inte annat följer av andra stycket.

I fråga om stiftelser skall vid tillämpningen av denna lag tillsynsmyndigheten enligt [9 kap. 1 § stiftelselagen](https://selex.se/eli/sfs/1994/1220#kap9.1) ([1994:1220](https://selex.se/eli/sfs/1994/1220)) anses som registreringsmyndighet. Lag ([2004:244](https://selex.se/eli/sfs/2004/244)).

</section>

</section>
<section id="kap8.årsredovisningens-avlämnande-t">

### Årsredovisningens avlämnande till revisorerna

<section id="kap8.2" class="paragraf">

#### 2 §

I ett aktiebolag eller en ekonomisk förening ska årsredovisningen för det förflutna räkenskapsåret lämnas till revisorerna och, i förekommande fall, lekmannarevisorerna senast sex veckor före den ordinarie stämma där årsredovisningen ska behandlas. Övriga företag ska lämna årsredovisningen till revisorerna senast fyra månader efter räkenskapsårets utgång. Lag ([2016:113](https://selex.se/eli/sfs/2016/113)).

</section>

</section>
<section id="kap8.ingivande-till-registreringsmy">

### Ingivande till registreringsmyndigheten

<section id="kap8.3" class="paragraf">

#### 3 §

Den skyldighet att offentliggöra årsredovisningen som följer av [6 kap. 2 § bokföringslagen](https://selex.se/eli/sfs/1999/1078#kap6.2) ([1999:1078](https://selex.se/eli/sfs/1999/1078)) ska fullgöras på följande sätt. På samma sätt ska även revisionsberättelsen och en granskningsberättelse över en hållbarhetsrapport offentliggöras.

1. Aktiebolag

Bestyrkta kopior av handlingarna ska ha kommit in till registreringsmyndigheten inom en månad efter det att bolagsstämman fastställde balansräkningen och resultaträkningen.

På kopian av årsredovisningen ska en styrelseledamot eller den verkställande direktören intyga att balansräkningen och resultaträkningen har fastställts. Uppgift ska också lämnas om fastställelsedagen. Intyget ska även innehålla uppgift om bolagsstämmans beslut beträffande bolagets vinst eller förlust.

2. Ekonomiska föreningar

Bestyrkta kopior av handlingarna ska ha kommit in till registreringsmyndigheten inom en månad efter det att föreningsstämman fastställde balansräkningen och resultaträkningen.

På kopian av årsredovisningen ska en styrelseledamot eller den verkställande direktören intyga att balansräkningen och resultaträkningen har fastställts. Uppgift ska också lämnas om fastställelsedagen. Intyget ska även innehålla föreningsstämmans beslut beträffande föreningens vinst eller förlust.

3. Handelsbolag i vilka en eller flera juridiska personer är delägare och grupperingar enligt Europaparlamentets och rådets förordning (EG) nr 1082/2006

Kopior av handlingarna ska ha kommit in till registreringsmyndigheten inom sex månader efter räkenskapsårets utgång.

4. Stiftelser

Kopior av handlingarna ska ha kommit in till registreringsmyndigheten inom sex månader efter räkenskapsårets utgång. Beträffande kollektivavtalsstiftelser samt stiftelser som avses i [9 kap. 10 § första stycket stiftelselagen](https://selex.se/eli/sfs/1994/1220#kap9.10) ([1994:1220](https://selex.se/eli/sfs/1994/1220)) gäller i stället att bestyrkta kopior ska hållas tillgängliga för alla som är intresserade senast från sex månader efter räkenskapsårets utgång.

5. Övriga företag

Kopior av handlingarna ska hållas tillgängliga för alla som är intresserade senast från sex månader efter räkenskapsårets utgång. Bestyrkta kopior av handlingarna ska efter föreläggande av registreringsmyndigheten ges in dit. Ett föreläggande ska utfärdas när någon begär det. Större företag och moderföretag i större koncerner är skyldiga att ge in handlingarna till registreringsmyndigheten även om något föreläggande inte har meddelats. Handlingarna ska i dessa fall ha kommit in till myndigheten inom sex månader från räkenskapsårets utgång.

Med en bestyrkt kopia jämställs vid tillämpningen av denna lag ett elektroniskt original. Lag ([2024:1115](https://selex.se/eli/sfs/2024/1115)).

</section>
<section id="kap8.3a" class="paragraf">

#### 3 a §

Handlingar som avses i [3 §](#kap8.3) får överföras elektroniskt till registreringsmyndigheten.

Ett intyg om fastställelse enligt [3 §](#kap8.3) första stycket 1 eller 2 får undertecknas med en elektronisk underskrift.

Regeringen eller den myndighet som regeringen bestämmer meddelar närmare föreskrifter om

1. elektronisk överföring till registreringsmyndigheten av sådana handlingar som avses i [3 §](#kap8.3),

2. bestyrkande av att en elektronisk kopia överensstämmer med originalet, och

3. den elektroniska underskriften enligt andra stycket. Lag ([2024:347](https://selex.se/eli/sfs/2024/347)).

</section>

</section>
<section id="kap8.registrering-i-aktiebolagsregi">

### Registrering i aktiebolagsregistret

<section id="kap8.3b" class="paragraf">

#### 3 b §

Ett företag som ska upprätta en hållbarhetsrapport ska offentliggöra årsredovisningen i det enhetliga rapporteringsformat som avses i artikel 3 i kommissionens delegerade förordning [(EU) 2019/815](https://eur-lex.europa.eu/legal-content/SV/ALL/?uri=celex%3A32019R0815). Lag ([2024:347](https://selex.se/eli/sfs/2024/347)).

</section>
<section id="kap8.3c" class="paragraf">

#### 3 c §

Registreringsmyndigheten ska registrera årsredovisning, revisionsberättelse och granskningsberättelse för aktiebolag i aktiebolagsregistret.

Registreringen ska ske på svenska. Om det bolag som en registrering avser begär det, ska registreringen dessutom ske på annat officiellt språk inom Europeiska unionen eller på norska eller isländska.

Den som begär att en registrering ska ske på annat språk än svenska ska, om Bolagsverket inte medger annat, lämna in en översättning till det språket av de uppgifter eller handlingar som ska registreras. Översättningen ska vara gjord av en översättare som har auktorisation eller motsvarande behörighet. Lag ([2024:347](https://selex.se/eli/sfs/2024/347)).

</section>

</section>
<section id="kap8.registrering-i-föreningsregist">

### Registrering i föreningsregistret

<section id="kap8.3d" class="paragraf">

#### 3 d §

Registreringsmyndigheten ska registrera årsredovisning och revisionsberättelse för ekonomiska föreningar i föreningsregistret. Lag ([2024:1115](https://selex.se/eli/sfs/2024/1115)).

</section>

</section>
<section id="kap8.kungörande">

### Kungörande

<section id="kap8.4" class="paragraf">

#### 4 §

När årsredovisning, revisionsberättelse och granskningsberättelse för aktiebolag, handelsbolag, ekonomiska föreningar eller grupperingar enligt Europaparlamentets och rådets förordning (EG) nr 1082/2006 har getts in till registreringsmyndigheten, ska myndigheten kungöra detta. Kungörandet ska ske i en tidning som myndigheten ger ut.

I fråga om aktiebolag ska en kungörelse vara på samma språk som registreringen i aktiebolagsregistret.

Regeringen eller den myndighet som regeringen bestämmer får meddela närmare föreskrifter om sådant kungörande. Lag ([2024:1115](https://selex.se/eli/sfs/2024/1115)).

</section>

</section>
<section id="kap8.förseningsavgifter">

### Förseningsavgifter

<section id="kap8.5" class="paragraf">

#### 5 §

Om ett aktiebolag, en ekonomisk förening eller en stiftelse inte ger in årsredovisning, revisionsberättelse eller granskningsberättelse enligt [3 §](#kap8.3) eller om årsredovisningen saknar sådant intyg som avses i [3 §](#kap8.3) första stycket, ska bolaget, föreningen eller stiftelsen betala förseningsavgift till staten enligt 6 och [6 a §](#kap8.6a)§.

Beslut om förseningsavgift fattas av registreringsmyndigheten. Lag ([2024:1115](https://selex.se/eli/sfs/2024/1115)).

</section>
<section id="kap8.6" class="paragraf">

#### 6 §

Ett aktiebolag och en ekonomisk förening ska betala en förseningsavgift om de handlingar som anges i [5 §](#kap8.5) inte har kommit in till registreringsmyndigheten inom sju månader från räkenskapsårets utgång. Om bolaget eller föreningen inom denna tid har kommit in med anmälan enligt [7 kap. 14 § tredje stycket aktiebolagslagen](https://selex.se/eli/sfs/2005/551#kap7.14) ([2005:551](https://selex.se/eli/sfs/2005/551)) eller 6 kap. [13 §](#kap6.13) tredje stycket lagen ([2018:672](https://selex.se/eli/sfs/2018/672)) om ekonomiska föreningar, betalat den avgift som är föreskriven för registrering av en sådan anmälan och gett in en skriftlig försäkran från bolagets eller föreningens revisor om att revisionsberättelsen lämnats till styrelsen, ska dock bolaget eller föreningen betala förseningsavgift först om handlingarna inte har kommit in inom nio månader från räkenskapsårets utgång.

En stiftelse som ska ge in de handlingar som anges i [5 §](#kap8.5) ska betala en förseningsavgift om handlingarna inte har kommit in till registreringsmyndigheten inom sex månader från räkenskapsårets utgång.

Förseningsavgiften ska uppgå till 7 500 kronor för privata aktiebolag, ekonomiska föreningar och stiftelser och till 15 000 kronor för publika aktiebolag. Lag ([2024:1115](https://selex.se/eli/sfs/2024/1115)).

</section>
<section id="kap8.6a" class="paragraf">

#### 6 a §

Om de handlingar som anges i [5 §](#kap8.5) inte har kommit in till registreringsmyndigheten inom två månader från det att en underrättelse skickades till aktiebolaget, den ekonomiska föreningen eller stiftelsen om beslut om förseningsavgift enligt [6 §](#kap8.6), ska en ny förseningsavgift betalas. Den nya avgiften ska uppgå till 7 500 kronor för privata aktiebolag, ekonomiska föreningar och stiftelser och till 15 000 kronor för publika aktiebolag.

Om de handlingar som anges i [5 §](#kap8.5) inte har kommit in inom två månader från det att en underrättelse om beslut om förseningsavgift skickades enligt första stycket, ska ytterligare en förseningsavgift betalas. Den nya avgiften ska uppgå till 15 000 kronor för privata aktiebolag, ekonomiska föreningar och stiftelser och till 30 000 kronor för publika aktiebolag. Lag ([2024:1115](https://selex.se/eli/sfs/2024/1115)).

</section>
<section id="kap8.7" class="paragraf">

#### 7 §

Om ett beslut om att aktiebolaget, den ekonomiska föreningen eller stiftelsen har försatts i konkurs har registrerats, får beslut om förseningsavgift inte meddelas.

Om ett beslut om att bolaget, föreningen eller stiftelsen har gått i likvidation har registrerats, får beslut om förseningsavgift inte meddelas när det gäller redovisning för tiden före likvidationsbeslutet. Lag ([2024:1115](https://selex.se/eli/sfs/2024/1115)).

</section>
<section id="kap8.8" class="paragraf">

#### 8 §

Om aktiebolaget, den ekonomiska föreningen eller stiftelsen inom den tid som avses i 6 eller [6 a §](#kap8.6a) har gett in kopior av de handlingar som anges i [5 §](#kap8.5) men kopiorna inte är bestyrkta eller handlingarna på annat sätt har någon brist som lätt kan rättas till, får förseningsavgift tas ut endast om bolaget, föreningen eller stiftelsen har underrättats om bristen och fått tillfälle att avhjälpa den men inte gjort det inom den tid som angetts i underrättelsen. En sådan underrättelse får sändas med posten till den postadress som bolaget, föreningen eller stiftelsen senast har anmält hos registreringsmyndigheten eller på annat lämpligt sätt.

Första stycket gäller inte om registreringsmyndigheten har avregistrerat bolagets adress med stöd av [27 kap. 6 b § aktiebolagslagen](https://selex.se/eli/sfs/2005/551#kap27.6b) ([2005:551](https://selex.se/eli/sfs/2005/551)) och det inte finns något annat lämpligt sätt att sända underrättelsen till bolaget. Lag ([2024:1115](https://selex.se/eli/sfs/2024/1115)).

</section>
<section id="kap8.9" class="paragraf">

#### 9 §

En förseningsavgift ska efterges, om underlåtenheten att ge in handlingen är ursäktlig med hänsyn till omständigheter som aktiebolaget, den ekonomiska föreningen eller stiftelsen inte har kunnat råda över. Avgiften ska också efterges om det är uppenbart oskäligt att ta ut den.

Registreringsmyndigheten ska pröva om förseningsavgiften ska efterges även om något yrkande om det inte har framställts, om det föranleds av vad som har förekommit i ärendet. Lag ([2024:1115](https://selex.se/eli/sfs/2024/1115)).

</section>
<section id="kap8.10" class="paragraf">

#### 10 §

Om en förseningsavgift inte har betalats efter betalningsuppmaning, skall avgiften lämnas för indrivning. Regeringen får föreskriva att indrivning inte behöver begäras för ringa belopp.

Bestämmelser om indrivning finns i lagen ([1993:891](https://selex.se/eli/sfs/1993/891)) om indrivning av statliga fordringar m.m. Vid indrivning får verkställighet enligt utsökningsbalken ske.

</section>
<section id="kap8.11" class="paragraf">

#### 11 §

Ett beslut om förseningsavgift får verkställas även om det inte har fått laga kraft.

Om ett aktiebolag, en ekonomisk förening eller en stiftelse har rätt att få tillbaka en betalad förseningsavgift på grund av en domstols beslut, ska ränta betalas på den återbetalade förseningsavgiften från och med månaden efter den då förseningsavgiften betalades in till och med den månad då återbetalning görs. I fråga om räntans storlek tillämpas [65 kap. 4 § tredje stycket skatteförfarandelagen](https://selex.se/eli/sfs/2011/1244#kap65.4) ([2011:1244](https://selex.se/eli/sfs/2011/1244)). Lag ([2024:1115](https://selex.se/eli/sfs/2024/1115)).

</section>

</section>
<section id="kap8.personligt-betalningsansvar">

### Personligt betalningsansvar

<section id="kap8.12" class="paragraf">

#### 12 §

Om en kopia av årsredovisningen, revisionsberättelsen eller granskningsberättelsen för aktiebolag inte har sänts in enligt [3 §](#kap8.3) första stycket inom femton månader efter räkenskapsårets utgång, svarar styrelseledamöterna och den verkställande direktören solidariskt för de förpliktelser som uppkommer för bolaget.

En styrelseledamot eller verkställande direktör går dock fri från ansvar, om han eller hon visar att underlåtenheten att sända in årsredovisningen, revisionsberättelsen eller granskningsberättelsen inte beror på försummelse av honom eller henne. Ansvar inträder inte för förpliktelser som uppkommer efter det att handlingarna har kommit in till registreringsmyndigheten. Lag ([2024:347](https://selex.se/eli/sfs/2024/347)).

</section>

</section>
<section id="kap8.vite">

### Vite

<section id="kap8.13" class="paragraf">

#### 13 §

Var och en som enligt denna lag eller annan författning är skyldig att ensam eller gemensamt med någon annan till registreringsmyndigheten ge in redovisningshandling, revisionsberättelse eller granskningsberättelse, får av registreringsmyndigheten föreläggas vid vite att fullgöra denna skyldighet.

Fråga om utdömande av vite prövas av registreringsmyndigheten.

I fråga om stiftelser tillämpas [9 kap. 5 § stiftelselagen](https://selex.se/eli/sfs/1994/1220#kap9.5) ([1994:1220](https://selex.se/eli/sfs/1994/1220)) i stället för första och andra styckena. Lag ([2024:347](https://selex.se/eli/sfs/2024/347)).

Publicering av årsredovisningen m.m.

</section>
<section id="kap8.14" class="paragraf">

#### 14 §

Om ett företag publicerar sin årsredovisning i dess helhet, ska publiceringen avse årsredovisningen i den form och med den ordalydelse som har legat till grund för revisionsberättelsen. Revisionsberättelsen ska åtfölja årsredovisningen. Om någon revisionsberättelse inte har lämnats, ska årsredovisningen i stället innehålla uppgift om detta förhållande och om skälen för det.

I fråga om ett företag som ska upprätta en hållbarhetsrapport ska det som sägs i första stycket även gälla en granskningsberättelse. Lag ([2024:347](https://selex.se/eli/sfs/2024/347)).

</section>
<section id="kap8.15" class="paragraf">

#### 15 §

Om ett företag publicerar sin årsredovisning i ofullständigt skick, ska det av publikationen framgå att den inte är fullständig. Det ska också anges om den fullständiga årsredovisningen har getts in till registreringsmyndigheten.

När en årsredovisning publiceras i ofullständigt skick, får den inte åtföljas av revisionsberättelsen eller granskningsberättelsen. Publikationen ska i stället innehålla revisorns uttalande om att den fullständiga årsredovisningen har upprättats enligt lag, liksom uppgift om anmärkningar enligt

1. [9 kap. 31, 33 och 34 §§ aktiebolagslagen](https://selex.se/eli/sfs/2005/551#kap9.31) ([2005:551](https://selex.se/eli/sfs/2005/551)),

2. 8 kap. 34, 36 och [37 §](#kap8.37)§ lagen ([2018:672](https://selex.se/eli/sfs/2018/672)) om ekonomiska föreningar,

3. 28-[30 §](#kap8.30)§ revisionslagen ([1999:1079](https://selex.se/eli/sfs/1999/1079)), och

4. [4 kap. 11 § andra och tredje styckena stiftelselagen](https://selex.se/eli/sfs/1994/1220#kap4.11) ([1994:1220](https://selex.se/eli/sfs/1994/1220)).

Om någon revisionsberättelse eller granskningsberättelse inte har lämnats, ska detta förhållande liksom skälen för det anges.

Trots andra stycket får en ofullständig årsredovisning publiceras tillsammans med revisionsberättelsen eller granskningsberättelsen, om ofullständigheten består i att

1. upplysningar enligt 5 kap. [37 §](#kap5.37) har lämnats utan uppgift om fördelningen mellan kvinnor och män eller utan uppgift om fördelningen mellan olika länder, eller

2. uppgift enligt 5 kap. [38 §](#kap5.38) inte har lämnats. Lag ([2024:347](https://selex.se/eli/sfs/2024/347)).

</section>
<section id="kap8.15a" class="paragraf">

#### 15 a §

En bolagsstyrningsrapport som enligt 6 kap. [8 §](#kap6.8) har upprättats som en handling som är skild från årsredovisningen ska offentliggöras tillsammans med förvaltningsberättelsen. Bestämmelserna om offentliggörande av förvaltningsberättelsen gäller i tillämpliga delar beträffande offentliggörandet av bolagsstyrningsrapporten.

I stället för att offentliggöra bolagsstyrningsrapporten tillsammans med förvaltningsberättelsen får bolaget välja att offentliggöra rapporten genom att göra den tillgänglig på bolagets webbplats. Förvaltningsberättelsen ska då innehålla en upplysning om detta och en uppgift om den webbplats där rapporten finns tillgänglig.

Andra stycket gäller inte om sådana uppgifter som avses i 7 kap. [31 §](#kap7.31) andra stycket med stöd av tredje stycket i samma paragraf har tagits in i moderbolagets bolagsstyrningsrapport i stället för i förvaltningsberättelsen för koncernen. Lag ([2024:347](https://selex.se/eli/sfs/2024/347)).

</section>
<section id="kap8.15b" class="paragraf">

#### 15 b §

Ett företag som ska upprätta en hållbarhetsrapport ska hålla förvaltningsberättelsen tillgänglig utan kostnad på företagets webbplats. Tillgängliggörandet på webbplatsen ska ske inom sex månader från balansdagen.

Om företaget inte har någon webbplats ska det hålla en kopia av förvaltningsberättelsen tillgänglig för den som begär det. Lag ([2024:347](https://selex.se/eli/sfs/2024/347)).

</section>
<section id="kap8.15c" class="paragraf">

#### 15 c §

Ett dotterföretag som avses i 7 kap. [31 f §](#kap7.31f) ska offentliggöra hållbarhetsrapporten och den granskningsberättelse som har lämnats av någon som i Sverige eller tredjelandet är behörig att lämna en sådan. Offentliggörandet ska ske i enlighet med [3 §](#kap8.3).

En filial som avses i 6 kap. [16 §](#kap6.16) eller 7 kap. [31 g §](#kap7.31g) ska offentliggöra hållbarhetsrapporten och granskningsberättelsen. Offentliggörandet ska ske i enlighet med [13 §](#kap8.13) lagen ([1992:160](https://selex.se/eli/sfs/1992/160)) om utländska filialer m.m.

Om tredjelandsföretaget inte har tillhandahållit granskningsberättelsen eller den information som avses i 7 kap. [31 f §](#kap7.31f) femte stycket, ska dotterföretaget eller filialen offentliggöra ett uttalande om detta. Lag ([2024:347](https://selex.se/eli/sfs/2024/347)).

</section>
<section id="kap8.15d" class="paragraf">

#### 15 d §

De handlingar som avses i [15 c §](#kap8.15c) ska hållas tillgängliga utan kostnad på dotterföretagets eller filialens webbplats senast ett år efter balansdagen för det räkenskapsår som hållbarhetsrapporten avser. Tillgängliggörandet ska ske på ett av den Europeiska unionens officiella språk eller på norska eller isländska.

Första stycket gäller inte om handlingarna finns tillgängliga utan kostnad genom ett offentligt register. Lag ([2024:347](https://selex.se/eli/sfs/2024/347)).

</section>

</section>
<section id="kap8.koncernredovisning">

### Koncernredovisning

<section id="kap8.16" class="paragraf">

#### 16 §

Detta kapitel ska tillämpas också i fråga om koncernredovisningen, koncernrevisionsberättelsen, hållbarhetsrapporten för koncernen och granskningsberättelsen för koncernen med följande avvikelser:

1. Trots [3 §](#kap8.3) första stycket 2 och 5 är moderföretag alltid skyldiga att ge in koncernredovisningen, koncernrevisionsberättelsen och granskningsberättelsen för koncernen till registreringsmyndigheten.

2. Trots [15 §](#kap8.15) andra stycket får en ofullständig koncernredovisning, förutom i fall som avses i [15 §](#kap8.15) fjärde stycket, publiceras tillsammans med koncernrevisionsberättelsen och granskningsberättelsen för koncernen, om ofullständigheten består i att uppgifter som anges i 7 kap. [16 §](#kap7.16) första stycket 4 och som inte är väsentliga har utelämnats. Lag ([2024:347](https://selex.se/eli/sfs/2024/347)).

</section>

</section>

</section>
<section id="kap9" class="kapitel">

## 9 kap. Delårsrapport

<section id="kap9.skyldighet-att-lämna-delårsrap">

### Skyldighet att lämna delårsrapport

<section id="kap9.1" class="paragraf">

#### 1 §

Ett företag som enligt 1 kap. [1 §](#kap1.1) andra stycket lagen ([1995:1559](https://selex.se/eli/sfs/1995/1559)) om årsredovisning i kreditinstitut och värdepappersbolag eller 1 kap. [1 §](#kap1.1) tredje stycket lagen ([1995:1560](https://selex.se/eli/sfs/1995/1560)) om årsredovisning i försäkringsföretag är skyldigt att upprätta koncernredovisning, ska minst en gång under ett räkenskapsår som omfattar mer än tio månader lämna en särskild redovisning (delårsrapport).

Delårsrapporten ska upprättas för en period mellan räkenskapsårets början och delårsperiodens utgång. Minst en delårsrapport ska, om inte något annat följer av 16 kap. [5 §](#kap16.5) lagen ([2007:528](https://selex.se/eli/sfs/2007/528)) om värdepappersmarknaden, omfatta en period av minst hälften och högst två tredjedelar av räkenskapsåret. I 16 kap. lagen om värdepappersmarknaden finns ytterligare bestämmelser om vilka företag som ska lämna delårsrapport.

Delårsrapporten ska upprättas i vanlig läsbar form eller i elektronisk form. Den ska avfattas på svenska. Lag ([2022:645](https://selex.se/eli/sfs/2022/645)).

</section>

</section>
<section id="kap9.tillhandahållande-av-delårsrap">

### Tillhandahållande av delårsrapport

<section id="kap9.2" class="paragraf">

#### 2 §

Delårsrapporten ska hållas tillgänglig hos företaget för var och en som vill ta del av den. En kopia ska genast sändas till en sådan aktieägare, bolagsman eller medlem som begär det och uppger sin postadress. En delårsrapport som avses i [1 §](#kap9.1) andra stycket andra meningen och en delårsrapport som avses i 16 kap. [5 §](#kap16.5) lagen ([2007:528](https://selex.se/eli/sfs/2007/528)) om värdepappersmarknaden ska senast två månader efter rapportperiodens utgång lämnas till registreringsmyndigheten i enlighet med bestämmelserna i 8 kap. 3, 3 a och [3 c §](#kap9.3c)§.

Om delårsrapporten inte lämnas till registreringsmyndigheten i rätt tid, tillämpas 8 kap. [13 §](#kap8.13).

Ytterligare bestämmelser om offentliggörande av delårsrapporter finns i 17 kap. lagen om värdepappersmarknaden, för sådana företag som är skyldiga att upprätta delårsrapport enligt den lagen. Lag ([2013:436](https://selex.se/eli/sfs/2013/436)).

</section>

</section>
<section id="kap9.delårsrapportens-innehåll">

### Delårsrapportens innehåll

<section id="kap9.3" class="paragraf">

#### 3 §

Delårsrapporten skall bestå av

1. en balansräkning i sammandrag,

2. en resultaträkning i sammandrag,

3. noter, och

4. delårsinformation.

Balansräkningen och resultaträkningen skall minst innehålla de rubriker och delsummeringar som redovisades i den senaste årsredovisningen. Samma principer skall följas för redovisning och värdering som när årsredovisningen upprättas.

Noterna skall innehålla information om väsentliga beloppsförändringar som inträffat under den aktuella perioden.

Delårsinformationen skall innehålla information om händelser som är av väsentlig betydelse för att förstå utvecklingen av företagets ställning och resultat och en beskrivning av väsentliga risker och osäkerhetsfaktorer som företaget står inför. Delårsinformationen skall dessutom innehålla uppgifter om transaktioner med närstående som väsentligen påverkat företagets ställning och resultat.

Ett moderföretag skall i delårsrapporten, utöver uppgifter om moderföretaget, lämna uppgifter för koncernen motsvarande det som sägs i första-fjärde styckena. Lag ([2007:367](https://selex.se/eli/sfs/2007/367)).

</section>
<section id="kap9.4" class="paragraf">

#### 4 §

Om det inte finns särskilda hinder, skall i anslutning till uppgifter enligt [3 §](#kap9.3) även lämnas motsvarande uppgifter för samma rapportperiod under det närmast föregående räkenskapsåret.

Begrepp och termer skall så långt det är möjligt stämma överens med dem som har använts i den senast framlagda årsredovisningen eller, i förekommande fall, koncernredovisningen.

</section>
<section id="kap9.5" class="paragraf">

#### /2002 av den 19 juli 2002 om tillämpning av internationella redovisningsstandarder skall i fråga om delårsrapporter tillämpa kommissionens förordning (EG) nr 1725/ 5 §

Ett företag som omfattas av artikel 4 i Europaparlamentets och rådets förordning (EG) nr 16062003 av den 29 september 2003 om antagande av vissa redovisningsstandarder i enlighet med Europaparlamentets och rådets förordning (EG) nr 1606/2002.

Ett företag som avses i första stycket skall tillämpa enbart följande bestämmelser i detta kapitel:

1. [1 §](#kap9.1) tredje stycket om språk och form,

2. [2 §](#kap9.2) om tillhandahållande av delårsrapport m.m.,

3. [3 §](#kap9.3) första-fjärde styckena om delårsrapportens innehåll för uppgifter om moderföretaget, och

4. [6 §](#kap9.6) om granskning av revisor.

I delårsrapporten skall företaget dessutom lämna en beskrivning av väsentliga risker och osäkerhetsfaktorer som de företag som ingår i koncernen står inför. Lag ([2007:367](https://selex.se/eli/sfs/2007/367)).

</section>
<section id="kap9.6" class="paragraf">

#### 6 §

Om en delårsrapport har granskats av en revisor, skall även revisorns rapport bifogas delårsrapporten.

Om delårsrapporten inte är granskad av en revisor, skall det anges i rapporten. Lag ([2007:367](https://selex.se/eli/sfs/2007/367)).

</section>

</section>

</section>
<section id="kap10" class="kapitel">

## 10 kap. Överklagande

<section id="kap10.1" class="paragraf">

#### 1 §

Beslut av registreringsmyndigheten enligt denna lag får överklagas hos allmän förvaltningsdomstol. I fråga om beslut som avses i 8 kap. 6, 6 a, 9 och [13 §](#kap10.13)§ gäller att överklagande ska ske inom två månader från dagen för beslutet.

Prövningstillstånd krävs vid överklagande till kammarrätten. Lag ([2024:1115](https://selex.se/eli/sfs/2024/1115)).


</section>
<section id="kap10.övergångsbestämmelser">

### Övergångsbestämmelser

[1995:1554](https://selex.se/eli/sfs/1995/1554)

1. Denna lag träder i kraft den 1 januari 1996.

2. Bestämmelserna i 8 kap., 9 kap. [2 §](#kap9.2) andra stycket och 10 kap. [2 §](#kap10.2) skall tillämpas första gången i fråga om offentliggörande av årsredovisning, koncernredovisning, revisionsberättelse och delårsrapport avseende det räkenskapsår som inleds närmast efter den 31 december 1995.

3. I bolag som avses i 1 kap. [1 §](#kap1.1) andra stycket lagen ([1995:1559](https://selex.se/eli/sfs/1995/1559)) om årsredovisning i kreditinstitut och värdepappersbolag och 1 kap. [1 §](#kap1.1) andra stycket lagen ([1995:1560](https://selex.se/eli/sfs/1995/1560)) om årsredovisning i försäkringsföretag skall bestämmelserna i 2 - 6 kap., 9 kap. [1 §](#kap9.1), [2 §](#kap10.2) första stycket, 3 och [4 §](#kap10.4)§ samt 10 kap. [1 §](#kap10.1) tillämpas första gången i fråga om det räkenskapsår som inleds närmast efter den 31 december 1995.

I övriga bolag skall de angivna bestämmelserna samt bestämmelserna i 7 kap. tillämpas första gången i fråga om det räkenskapsår som inleds närmast efter den 31 december 1996. Aktiebolag som vid utgången av år 1997 tillämpat äldre bestämmelser får dock göra det även fortsättningsvis intill utgången av det sista räkenskapsår som inletts före den 1 april 1998. I aktiebolag som har avförts från aktiebolagsregistret senast den 31 december 1997 och i aktiebolag som avförs från aktiebolagsregistret enligt punkten 5 i övergångsbestämmelserna till lagen ([1994:802](https://selex.se/eli/sfs/1994/802)) om ändring i aktiebolagslagen ([1975:1385](https://selex.se/eli/sfs/1975/1385)) efter ansökan som har skett före utgången av oktober 1997 skall de angivna bestämmelserna över huvud taget inte tillämpas. Lag ([1997:978](https://selex.se/eli/sfs/1997/978)).

4. Förekommer i lag eller annan författning hänvisning till en föreskrift i [11 kap. aktiebolagslagen](https://selex.se/eli/sfs/2005/551) som har ersatts genom en bestämmelse i denna lag, tillämpas i stället den nya bestämmelsen.

5. Bestämmelsen i 4 kap. [5 §](#kap4.5) tredje stycket skall inte tillämpas på nedskrivning som har gjorts före lagens ikraftträdande.

6. Belopp som har avsatts till uppskrivningsfond före lagens ikraftträdande får användas även för nödvändiga nedskrivningar på anläggningstillgångar. Om detta görs skall upplysning om detta lämnas i en not.

[1997:545](https://selex.se/eli/sfs/1997/545)

Denna lag träder i kraft den 1 november 1997. Äldre föreskrifter gäller för beräkning av ränta för tid före den 1 januari 1998.

[1998:9](https://selex.se/eli/sfs/1998/9)

Denna lag träder i kraft den 1 januari 1999 och tillämpas första gången i fråga om det räkenskapsår som inleds närmast efter den 31 december 1998.

[1998:761](https://selex.se/eli/sfs/1998/761)

1. Denna lag träder i kraft den 1 januari 1999.

2. Bestämmelserna i 5 kap. [19 a §](#kap5.19a) och 8 kap. [2 §](#kap8.2) skall tillämpas första gången för det räkenskapsår som inleds närmast efter den 31 december 1998.

3. Om anmälan om fortsatt bolagsstämma har gjorts före ikraftträdandet, skall 8 kap. [6 §](#kap8.6) tillämpas i sin äldre lydelse. Lag ([1998:1549](https://selex.se/eli/sfs/1998/1549)).

[1999:1112](https://selex.se/eli/sfs/1999/1112)

1. Denna lag träder i kraft den 1 januari 2000 och tillämpas första gången för det räkenskapsår som inleds närmast efter den 31 december 1999.

2. Föreskriften i [4 kap. 5 § tredje stycket gäller inte nedskrivning som har gjorts innan ett företag, för vilket årsredovisningslagen](https://selex.se/eli/sfs/1995/1554#kap4.5) ([1995:1554](https://selex.se/eli/sfs/1995/1554)) inte har gällt tidigare, första gången tillämpar lagen.

3. Belopp som har satts av till uppskrivningsfond med stöd av 9 kap. [4 §](#kap9.4) första stycket lagen om ekonomiska föreningar ([1987:667](https://selex.se/eli/sfs/1987/667)) får användas även för nödvändiga nedskrivningar av anläggningstillgångar. Om detta görs, skall upplysning om detta lämnas i en not.

4. Lagen ([1980:1103](https://selex.se/eli/sfs/1980/1103)) om årsredovisning m.m. i vissa företag skall upphöra att gälla vid utgången av år 1999. Lagen skall dock fortfarande tillämpas för räkenskapsår som har inletts före nämnda tidpunkt. I fråga om juridiska personer som avses i [2 kap. 2 § första stycket bokföringslagen](https://selex.se/eli/sfs/1999/1078#kap2.2) ([1999:1078](https://selex.se/eli/sfs/1999/1078)), med undantag för Svenska kyrkan och dess organisatoriska delar, skall lagen tillämpas även för räkenskapsår som inleds före utgången av år 2000.

[2000:34](https://selex.se/eli/sfs/2000/34)

Denna lag träder i kraft den 1 mars 2000 och tillämpas första gången för det räkenskapsår som inleds närmast efter den 31 december 2000.

[2000:73](https://selex.se/eli/sfs/2000/73)

Denna lag träder i kraft den 10 mars 2000. Äldre bestämmelser gäller dock fortfarande i fråga om redovisningen för räkenskapsår som har avslutats före lagens ikraftträdande.

[2001:934](https://selex.se/eli/sfs/2001/934)

1. Denna lag träder i kraft den 1 januari 2002.

2. De nya bestämmelserna i 8 kap. [7 §](#kap8.7) tillämpas beträffande årsredovisningar och revisionsberättelser för räkenskapsår som avslutas den 31 december 2001 eller senare.

[2002:1062](https://selex.se/eli/sfs/2002/1062)

1. Denna lag träder i kraft den 1 juli 2003 och tillämpas första gången för det räkenskapsår som inleds närmast efter den 31 december 2002.

2. För räkenskapsår som inleds under första halvåret 2003 skall uppgift om sjukfrånvaron avse tiden efter den 30 juni 2003.

[2003:487](https://selex.se/eli/sfs/2003/487)

Denna lag träder i kraft den 1 januari 2004 och tillämpas för räkenskapsår som avslutas den 31 december 2003 eller senare.

[2003:774](https://selex.se/eli/sfs/2003/774)

Denna lag träder i kraft den 1 januari 2004 och tillämpas första gången för det räkenskapsår som inleds närmast efter den 31 december 2003.

[2004:244](https://selex.se/eli/sfs/2004/244)

1. Denna lag träder i kraft den 1 juli 2004.

2. Ärenden som har kommit in till Patent- och registreringsverket men i vilka verket inte har fattat beslut före ikraftträdandet skall överlämnas till Bolagsverket för fortsatt handläggning.

[2004:1173](https://selex.se/eli/sfs/2004/1173)

1. Denna lag träder i kraft den 1 januari 2005 och tillämpas första gången för räkenskapsår som inleds närmast efter den 31 december 2004. Bestämmelserna i 4 kap. 14 f och [14 g §](#kap10.14g)§ får dock tillämpas först för det räkenskapsår som inleds närmast efter den 31 december 2011. Lag ([2010:690](https://selex.se/eli/sfs/2010/690)).

2. Ett företag som upprättar koncernredovisning med tillämpning av de redovisningsstandarder som har antagits enligt Europaparlamentets och rådets förordning (EG) nr 1606/2002 av den 19 juli 2002 om tillämpning av internationella redovisningsstandarder får föra över belopp som i koncernredovisningen har avsatts till kapitalandelsfonden till fritt eget kapital.

[2005:192](https://selex.se/eli/sfs/2005/192)

Denna lag träder i kraft den 1 maj 2005 och tillämpas första gången för det räkenskapsår som inleds närmast efter den 30 april 2005.

[2005:556](https://selex.se/eli/sfs/2005/556)

1. Denna lag träder i kraft den 1 januari 2006 och tillämpas första gången för det räkenskapsår som inleds närmast efter den 31 december 2005.

2. Medel som har tillförts överkursfonden före den 1 januari 2006 utgör även därefter bundet eget kapital. I den första årsredovisning som upprättas efter den 1 januari 2006 skall de tas upp under reservfonden.

[2006:456](https://selex.se/eli/sfs/2006/456)

Denna lag träder i kraft den 1 juli 2006 och tillämpas första gången för det räkenskapsår som inleds närmast efter utgången av juni 2006.

[2006:565](https://selex.se/eli/sfs/2006/565)

Denna lag träder i kraft den 1 juli 2006 och tillämpas första gången för räkenskapsår som inleds närmast efter den 30 juni 2006.

[2006:871](https://selex.se/eli/sfs/2006/871)

Denna lag träder i kraft den 1 januari 2007 och tillämpas första gången för det räkenskapsår som inleds närmast efter den 31 december 2006.

[2007:132](https://selex.se/eli/sfs/2007/132)

Denna lag träder i kraft den 1 maj 2007 och tillämpas första gången för räkenskapsår som inleds närmast efter den 30 april 2007.

[2007:367](https://selex.se/eli/sfs/2007/367)

1. Denna lag träder i kraft den 1 juli 2007.

2. Företag som inte omfattas av 16 kap. [5 §](#kap16.5) lagen ([2007:528](https://selex.se/eli/sfs/2007/528)) om värdepappersmarknaden får tillämpa bestämmelserna i 9 kap. [3 §](#kap9.3) om delårsrapporters innehåll m.m. i deras lydelse före den 1 juli 2007 för räkenskapsår som avslutas senast den 30 juni 2008. Sådana företag behöver inte heller tilllämpa 9 kap. [6 §](#kap9.6) om revisors granskning för nämnda räkenskapsår. Lag ([2007:541](https://selex.se/eli/sfs/2007/541)).

[2007:872](https://selex.se/eli/sfs/2007/872)

Denna lag träder i kraft den 1 januari 2008 och tillämpas första gången för det räkenskapsår som inleds närmast efter utgången av december 2007.

[2009:34](https://selex.se/eli/sfs/2009/34)

Denna lag träder i kraft den 1 mars 2009 och tillämpas första gången för det räkenskapsår som inleds närmast efter den 28 februari 2009.

[2009:573](https://selex.se/eli/sfs/2009/573)

Denna lag träder i kraft den 1 juli 2009 och tillämpas första gången för det räkenskapsår som påbörjas närmast efter den 30 juni 2009.

[2010:686](https://selex.se/eli/sfs/2010/686)

Denna lag träder i kraft den 1 augusti 2010 och tillämpas första gången för det räkenskapsår som avslutas närmast efter den 31 juli 2010.

[2010:848](https://selex.se/eli/sfs/2010/848)

Denna lag träder i kraft den 1 november 2010 och tillämpas första gången för det räkenskapsår som inleds närmast efter den 31 oktober 2010.

[2010:1515](https://selex.se/eli/sfs/2010/1515)

1. Denna lag träder i kraft den 1 januari 2011.

2. Bestämmelsen i 4 kap. [3 §](#kap4.3) tredje stycket i sin nya lydelse tillämpas första gången för det räkenskapsår som inleds närmast efter den 31 december 2010. Övriga bestämmelser tillämpas första gången för det räkenskapsår som avslutas närmast efter den 31 december 2010.

[2011:1377](https://selex.se/eli/sfs/2011/1377)

Denna lag träder i kraft den 1 januari 2012 och tillämpas på ränta som hänför sig till tid från och med den 1 januari 2013.

[2014:542](https://selex.se/eli/sfs/2014/542)

1. Denna lag träder i kraft den 1 augusti 2014.

2. Äldre föreskrifter får tillämpas för det räkenskapsår som har inletts närmast före ikraftträdandet.

[2015:813](https://selex.se/eli/sfs/2015/813)

1. Denna lag träder i kraft den 1 januari 2016.

2. Lagen tillämpas första gången för det räkenskapsår som inleds närmast efter den 31 december 2015.

[2016:113](https://selex.se/eli/sfs/2016/113)

1. Denna lag träder i kraft den 1 juli 2016.

2. De nya bestämmelserna i 3 kap. [7 §](#kap3.7), 6 kap. [2 §](#kap6.2) och 7 kap. 8 och [32 §](#kap10.32)§ tillämpas första gången för det räkenskapsår som inleds närmast efter den 30 juni 2016.

[2016:947](https://selex.se/eli/sfs/2016/947)

1. Denna lag träder i kraft den 1 december 2016.

2. Lagen tillämpas första gången för det räkenskapsår som inleds närmast efter den 31 december 2016.

[2020:1033](https://selex.se/eli/sfs/2020/1033)

1. Denna lag träder i kraft den 2 januari 2021.

2. Äldre bestämmelser gäller dock fortfarande för aktiebolag och ekonomiska föreningar som omfattas av punkt 2 och 3 i ikraftträdande- och övergångsbestämmelserna till lagen ([2020:1026](https://selex.se/eli/sfs/2020/1026)) om upphävande av lagen ([2004:299](https://selex.se/eli/sfs/2004/299)) om inlåningsverksamhet.

[2022:1028](https://selex.se/eli/sfs/2022/1028)

1. Denna lag träder i kraft den 1 januari 2023.

2. De nya reglerna tillämpas första gången för det räkenskapsår som inleds närmast efter utgången av 2022.

[2024:347](https://selex.se/eli/sfs/2024/347)

1. Denna lag träder i kraft den 1 juli 2024.

2. För bolag som avses i 6 kap. [10 §](#kap6.10) första stycket, vars överlåtbara värdepapper är upptagna till handel på en reglerad marknad och som under det senaste räkenskapsåret före ikraftträdandet i genomsnitt har haft fler än 500 anställda ska de nya bestämmelserna om hållbarhetsrapport tillämpas första gången för det räkenskapsår som inleds närmast efter utgången av juni 2024.

3. Det som sägs i punkten 2 gäller även bolag som avses i 7 kap. [31 a §](#kap7.31a) första stycket, varvid det som sägs om antalet anställda i stället ska avse koncernen.

4. För bolag som avses i 6 kap. [10 §](#kap6.10) första stycket eller 7 kap. [31 a §](#kap7.31a) första stycket, men som inte omfattas av punkt 2 eller 3, ska de nya bestämmelserna om hållbarhetsrapport tillämpas första gången för det räkenskapsår som inleds närmast efter utgången av 2026. Lag ([2025:1297](https://selex.se/eli/sfs/2025/1297)).

5. För bolag som avses i 6 kap. [10 §](#kap6.10) andra stycket ska de nya bestämmelserna om hållbarhetsrapport tillämpas första gången för det räkenskapsår som inleds närmast efter utgången av 2027. Lag ([2025:1297](https://selex.se/eli/sfs/2025/1297)).

6. Om information om ett bolags värdekedja inte finns tillgänglig, behöver den nya bestämmelsen om bolagets värdekedja i 6 kap. [12 c §](#kap6.12c) andra stycket inte tillämpas av bolaget under de första tre räkenskapsåren från det att de nya bestämmelserna om hållbarhetsrapport blev tillämpliga i enlighet med punkterna 2-5. Om bolaget inte tillämpar bestämmelsen, ska det i hållbarhetsrapporten redogöra för de ansträngningar som har gjorts för att erhålla informationen, skälen till att informationen inte har kunnat erhållas och det sätt på vilket bolaget avser att i framtiden ta fram informationen.

7. Till och med det räkenskapsår som inleds närmast efter utgången av 2028 ska det som sägs om undantag från rapporteringsskyldighet i 6 kap. [11 a §](#kap6.11a) första stycket och 7 kap. [31 b §](#kap7.31b) första stycket även gälla om ett dotterföretag, vars moderföretag har sitt säte utanför Europeiska ekonomiska samarbetsområdet (EES), upprättar en hållbarhetsrapport för koncernen som omfattar koncernens alla dotterföretag inom EES. Detta förutsätter dock att dotterföretaget är ett av de dotterföretag i koncernen som har genererat den största omsättningen inom EES under minst ett av de fem föregående räkenskapsåren. Om hållbarhetsrapporten för koncernen innehåller de upplysningar som avses i artikel 8 i Europaparlamentets och rådets förordning [(EU) 2020/852](https://eur-lex.europa.eu/legal-content/SV/ALL/?uri=celex%3A32020R0852) för koncernens alla dotterföretag inom EES, ska kraven i 6 kap. [11 a §](#kap6.11a) tredje stycket 2 och 7 kap. [31 b §](#kap7.31b) tredje stycket 2 anses vara uppfyllda.

8. Ett bolag som var skyldigt att upprätta en hållbarhetsrapport före ikraftträdandet av denna lag ska tillämpa bestämmelserna om hållbarhetsrapport i den äldre lydelsen, dock längst till dess de nya bestämmelserna om hållbarhetsrapport ska börja tillämpas av bolaget enligt punkterna 2-5.

9. Den nya bestämmelsen i 5 kap. [38 §](#kap5.38) ska tillämpas första gången för det räkenskapsår som inleds närmast efter utgången av 2024.

10. De nya bestämmelserna i 6 kap. [16 §](#kap6.16) och 7 kap. 31 f och [31 g §](#kap10.31g)§ ska tillämpas första gången för det räkenskapsår som inleds närmast efter utgången av 2027.

11. Lagen ska i övrigt tillämpas första gången för det räkenskapsår som inleds närmast efter utgången av juni 2024.

[2024:1115](https://selex.se/eli/sfs/2024/1115)

1. Denna lag träder i kraft den 1 januari 2025.

2. De nya bestämmelserna i 8 kap. 3 d och [6 a §](#kap10.6a)§ och bestämmelserna i 8 kap. 3 och 4-[6 §](#kap10.6)§ i den nya lydelsen tillämpas första gången för det räkenskapsår som inleds närmast efter den 31 december 2024.


</section>

</section>
<section id="bilaga-1" class="kapitel">

## Bilaga 1

<section id="uppställningsform-för-balansrä">

### Uppställningsform för balansräkningen (kontoform)

</section>
<section id="tillgångar">

### TILLGÅNGAR

</section>
<section id="a-tecknat-men-ej-inbetalt-kapi">

### A. Tecknat men ej inbetalt kapital

</section>
<section id="b-anläggningstillgångar">

### B. Anläggningstillgångar

I. Immateriella anläggningstillgångar

1. Balanserade utgifter för utvecklingsarbeten och liknande arbeten

2. Koncessioner, patent, licenser, varumärken samt liknande rättigheter

3. Hyresrätter och liknande rättigheter

4. Goodwill

5. Förskott avseende immateriella anläggningstillgångar

II. Materiella anläggningstillgångar

1. Byggnader och mark

2. Maskiner och andra tekniska anläggningar

3. Inventarier, verktyg och installationer

4. Pågående nyanläggningar och förskott avseende materiella anläggningstillgångar

III. Finansiella anläggningstillgångar

1. Andelar i koncernföretag

2. Fordringar hos koncernföretag

3. Andelar i intresseföretag och gemensamt styrda företag

4. Fordringar hos intresseföretag och gemensamt styrda företag

5. Ägarintressen i övriga företag

6. Fordringar hos övriga företag som det finns ett ägarintresse i

7. Andra långfristiga värdepappersinnehav

8. Lån till delägare och andra, till vilka delägare står i sådant förhållande

som sägs i [21 kap. 1 § 3, 4 eller 5 aktiebolagslagen](https://selex.se/eli/sfs/2005/551#kap21.1) ([2005:551](https://selex.se/eli/sfs/2005/551))

9. Andra långfristiga fordringar

</section>
<section id="c-omsättningstillgångar">

### C. Omsättningstillgångar

I. Varulager m.m.

1. Råvaror och förnödenheter

2. Varor under tillverkning

3. Färdiga varor och handelsvaror

4. Pågående arbete för annans räkning

5. Förskott till leverantörer

II. Fordringar

1. Kundfordringar

2. Fordringar hos koncernföretag

3. Fordringar hos intresseföretag och gemensamt styrda företag

4. Fordringar hos övriga företag som det finns ett ägarintresse i

5. Övriga fordringar

6. Förutbetalda kostnader och upplupna intäkter

III. Kortfristiga placeringar

1. Andelar i koncernföretag

2. Övriga kortfristiga placeringar

</section>
<section id="iv-kassa-och-bank">

### IV. Kassa och bank

</section>
<section id="eget-kapital-avsättningar-och">

### EGET KAPITAL, AVSÄTTNINGAR OCH SKULDER

</section>
<section id="a-eget-kapital-med-uppgift-om">

### A. Eget kapital, med uppgift om vad som utgör fritt eget kapital och bundet eget kapital

Aktiebolag:

</section>
<section id="i-aktiekapital">

### I. Aktiekapital

II. Överkursfonder

1. Bunden överkursfond

2. Fri överkursfond

</section>
<section id="iii-uppskrivningsfond">

### III. Uppskrivningsfond

IV. Andra fonder

1. Reservfond

2. Kapitalandelsfond

3. Fond för verkligt värde

4. Fond för utvecklingsutgifter

5. Övrigt

</section>
<section id="v-balanserad-vinst-eller-förlu">

### V. Balanserad vinst eller förlust

</section>
<section id="vi-årets-resultat">

### VI. Årets resultat

Ekonomiska föreningar:

I. Inbetalda insatser och emissionsinsatser

1. Medlemsinsatser

2. Förlagsinsatser

</section>
<section id="ii-uppskrivningsfond">

### II. Uppskrivningsfond

III. Andra fonder

1. Reservfond

2. Kapitalandelsfond

3. Fond för verkligt värde

4. Fond för utvecklingsutgifter

5. Övrigt

</section>
<section id="iv-balanserad-vinst-eller-förl">

### IV. Balanserad vinst eller förlust

</section>
<section id="v-årets-resultat">

### V. Årets resultat

Handelsbolag och enskilda näringsidkare:

</section>
<section id="i-eget-kapital-vid-räkenskapså">

### I. Eget kapital vid räkenskapsårets början

</section>
<section id="ii-insättningar-eller-uttag-un">

### II. Insättningar eller uttag under året

</section>
<section id="iii-förändringar-i-kapitalande">

### III. Förändringar i kapitalandelsfonden

</section>
<section id="iv-förändringar-i-fonden-för-v">

### IV. Förändringar i fonden för verkligt värde

</section>
<section id="v-årets-resultat">

### V. Årets resultat

</section>
<section id="vi-eget-kapital-vid-räkenskaps">

### VI. Eget kapital vid räkenskapsårets slut

Övriga företag:

</section>
<section id="i-kapital">

### I. Kapital

II. Fonder

1. Underhålls- och förnyelsefond

2. Kapitalinkomstfond

3. Kapitalandelsfond

4. Fond för verkligt värde

5. Övrigt

</section>
<section id="iii-balanserad-vinst-eller-för">

### III. Balanserad vinst eller förlust

</section>
<section id="iv-årets-resultat">

### IV. Årets resultat

</section>
<section id="b-obeskattade-reserver">

### B. Obeskattade reserver

C. Avsättningar

1. Avsättningar för pensioner och liknande förpliktelser

2. Avsättningar för skatter

3. Övriga avsättningar

D. Skulder

1. Obligationslån

2. Skulder till kreditinstitut

3. Förskott från kunder (får även redovisas som avdragspost under

</section>
<section id="varulager-mm">

### Varulager m.m.)

4. Leverantörsskulder

5. Växelskulder

6. Skulder till koncernföretag

7. Skulder till intresseföretag och gemensamt styrda företag

8. Skulder till övriga företag som det finns ett ägarintresse i

9. Skatteskulder

10. Övriga skulder

11. Upplupna kostnader och förutbetalda intäkter Lag ([2024:347](https://selex.se/eli/sfs/2024/347)).

</section>

</section>
<section id="bilaga-2" class="kapitel">

## Bilaga 2

Uppställningsform I för resultaträkning (rapportform med kostnadsslagsindelning)

1. Nettoomsättning

2. Förändring av varulager

3. Aktiverat arbete för egen räkning

4. Övriga rörelseintäkter

5. Råvaror och förnödenheter

6. Övriga externa kostnader

7. Personalkostnader

8. Avskrivningar och nedskrivningar av materiella och immateriella anläggningstillgångar

9. Nedskrivningar av omsättningstillgångar utöver normala nedskrivningar

10. Övriga rörelsekostnader

11. Intäkter från andelar i koncernföretag

12. Intäkter från andelar i intresseföretag och gemensamt styrda företag

13. Intäkter från övriga företag som det finns ett ägarintresse i

14. Intäkter från övriga värdepapper och fordringar som är anläggningstillgångar (med särskild uppgift om intäkter från koncernföretag)

15. Övriga ränteintäkter och liknande intäkter (med särskild uppgift om intäkter från koncernföretag)

16. Nedskrivningar av finansiella anläggningstillgångar och kortfristiga placeringar

17. Räntekostnader och liknande kostnader (med särskild uppgift om kostnader som avser koncernföretag)

18. Bokslutsdispositioner

19. Skatt på årets resultat

20. Övriga skatter

21. Årets resultat Lag ([2015:813](https://selex.se/eli/sfs/2015/813)).

</section>
<section id="bilaga-3" class="kapitel">

## Bilaga 3

Uppställningsform II för resultaträkning (rapportform med funktionsindelning)

1. Nettoomsättning

2. Kostnad för sålda varor

3. Bruttoresultat

4. Försäljningskostnader

5. Administrationskostnader

6. Övriga rörelseintäkter

7. Övriga rörelsekostnader

8. Intäkter från andelar i koncernföretag

9. Intäkter från andelar i intresseföretag och gemensamt styrda företag

10. Intäkter från övriga företag som det finns ett ägarintresse i

11. Intäkter från övriga värdepapper och fordringar som är anläggningstillgångar (med särskild uppgift om intäkter från koncernföretag)

12. Övriga ränteintäkter och liknande intäkter (med särskild uppgift om intäkter från koncernföretag)

13. Nedskrivningar av finansiella anläggningstillgångar och kortfristiga placeringar

14. Räntekostnader och liknande kostnader (med särskild uppgift om kostnader som avser koncernföretag)

15. Bokslutsdispositioner

16. Skatt på årets resultat

17. Övriga skatter

18. Årets resultat Lag ([2015:813](https://selex.se/eli/sfs/2015/813)).

</section>

</article>