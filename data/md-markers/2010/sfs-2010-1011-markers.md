---
beteckning: "2010:1011"
rubrik: Lag om brandfarliga och explosiva varor
departement: Försvarsdepartementet
utfardad_datum: 2010-07-01
ikraft_datum: 2010-09-01
publicerad_datum: 2026-01-02
forarbeten: - "PROP 2009/10:203"
  - "BET 2009/10:FöU6"
  - "RSKR 2009/10:38"
pdf_url: https://rkrattsdb.gov.se/SFSdoc/10/101011.pdf
andringsforfattningar:
  - beteckning: "2014:692"
    rubrik: Lag om ändring i lagen om brandfarliga och explosiva varor
    ikraft_datum: 2015-01-01
    anteckningar: ändr. p 3 övergångsbest.
  - beteckning: "2016:379"
    rubrik: Lag om ändring i lagen om brandfarliga och explosiva varor
    ikraft_datum: 2016-06-01
    anteckningar: "ändr. 1, 5, 6, 16, 18, 19, 36 §§, rubr. närmast efter 5 §"
  - beteckning: "2017:264"
    rubrik: Lag om ändring i lagen om brandfarliga och explosiva varor
    ikraft_datum: 2017-05-15
    anteckningar: "ändr. 29, 30 §§; ny 29 a §"
  - beteckning: "2017:1138"
    rubrik: Lag om ändring i lagen om brandfarliga och explosiva varor
    ikraft_datum: 2018-01-01
    anteckningar: "ändr. 29, 29 a §"
  - beteckning: "2017:762"
    rubrik: Lag om ändring i lagen om brandfarliga och explosiva varor
    ikraft_datum: 2018-01-01
    anteckningar: ändr. 26 §
  - beteckning: "2018:579"
    rubrik: Lag om ändring i lagen om brandfarliga och explosiva varor
    ikraft_datum: 2018-07-01
    anteckningar: ändr. 26 §
  - beteckning: "2020:903"
    rubrik: Lag om ändring i lagen om brandfarliga och explosiva varor
    ikraft_datum: 2020-12-01
    anteckningar: "ändr. 29 a, 30 §§"
  - beteckning: "2021:657"
    rubrik: Lag om ändring i lagen om brandfarliga och explosiva varor
    ikraft_datum: 2021-08-01
    anteckningar: "ändr. 9, 10, 19, 20, 27, 36 §§; nya 9 a, 19 a, 19 b, 19 c, 19 d, 20 a §§, rubr. närmast före 9 a, 20 §§"
  - beteckning: "2022:1123"
    rubrik: Lag om ändring i lagen om brandfarliga och explosiva varor
    ikraft_datum: 2022-07-25
    anteckningar: "ändr. 22, 27 §§; nya 25 a, 25 b, 25 c, 25 d, 25 e, 25 f §§, rubr. närmast före 25 a §"
  - beteckning: "2023:374"
    rubrik: Lag om ändring i lagen om brandfarliga och explosiva varor
    ikraft_datum: 2023-07-01
    anteckningar: "ändr. rubr. närmast före 21 §; nya 21 a, 21 b, 21 c §§"
  - beteckning: "2023:391"
    rubrik: Lag om ändring i lagen om brandfarliga och explosiva varor
    ikraft_datum: 2023-07-01
    anteckningar: "ändr. 17, 18, 21 §§"
  - beteckning: "2023:874"
    rubrik: Lag om ändring i lagen om brandfarliga och explosiva varor
    ikraft_datum: 2024-01-01
    anteckningar: "ändr. 29, 29 a §§"
  - beteckning: "2024:478"
    rubrik: Lag om ändring i lagen om brandfarliga och explosiva varor
    ikraft_datum: 2024-07-08
    anteckningar: "ändr. 21 a, 21 b, 21 c, 33, 36 §§; nya 21 d, 30 a §§"
  - beteckning: "2024:864"
    rubrik: Lag om ändring i lagen om brandfarliga och explosiva varor
    ikraft_datum: 2024-11-08
    anteckningar: "ändr. 31, 32 §§"
  - beteckning: "2025:711"
    rubrik: Lag om ändring i lagen om brandfarliga och explosiva varor
    ikraft_datum: 2025-07-15
    anteckningar: "ändr. 18, 19, 19 c, 20, 27, 34, 36 §§, rubr. närmast före 16 §; nya 15 a, 18 a, 19 e, 23 a, 24 a §§, rubr. närmast före 15 a §"
  - beteckning: "2025:646"
    rubrik: Lag om ändring i lagen om brandfarliga och explosiva varor
    ikraft_datum: 2025-09-01
    anteckningar: ändr. 16 §
  - beteckning: "2025:1080"
    rubrik: Lag om ändring i lagen om brandfarliga och explosiva varor
    ikraft_datum: 2026-01-01
    anteckningar: "ändr. 17, 18, 19 e, 21, 21 a, 21 d, 22, 23, 23 a, 34 §§"
---
<article selex:utfardad_datum="2010-07-01" selex:ikraft_datum="2010-09-01">

# Lag om brandfarliga och explosiva varor

<section id="lagens-tillämpningsområde-och">

## Lagens tillämpningsområde och syfte

<section id="1" class="paragraf">

### 1 §

Denna lag gäller hantering, överföring, import och export av brandfarliga och explosiva varor och sådana förberedande och efterföljande åtgärder som behövs med hänsyn till brand- och explosionsrisken och till konsekvenserna av en brand eller en explosion.

Lagens syfte är att hindra, förebygga och begränsa olyckor och skador på liv, hälsa, miljö eller egendom som kan uppkomma genom brand eller explosion orsakad av brandfarliga eller explosiva varor. Lagen ska även förebygga obehörigt förfarande med varorna. Lag ([2016:379](https://selex.se/eli/sfs/2016/379)).

</section>
<section id="2" class="paragraf">

### 2 §

Lagen gäller inte sådan transport av brandfarliga eller explosiva varor som omfattas av lagen ([2006:263](https://selex.se/eli/sfs/2006/263)) om transport av farligt gods. Lagen gäller inte heller transporter av brandfarliga varor som sker som bulklast i fartyg i den mån transporten sker i fartygets fasta tankar. Inte heller gäller lagen när brandfarliga varor används som drivmedel i fartyg eller luftfartyg.

Lagen gäller inte pyrotekniska artiklar som utgör en del av ett fordon och inte heller sådana delar i ett fordons bränslesystem som regleras i annan författning.

</section>
<section id="3" class="paragraf">

### 3 §

Till brandfarliga varor hänförs i denna lag

1. brandfarliga gaser,

2. brandfarliga vätskor, och

3. brandreaktiva varor.

</section>
<section id="4" class="paragraf">

### 4 §

Till explosiva varor hänförs i denna lag

1. explosiva ämnen och blandningar,

2. explosiva föremål, och

3. ämnen, blandningar och föremål som inte omfattas av 1 eller 2 men som tillverkas i avsikt att framkalla en verkan genom en explosion eller en pyroteknisk effekt.

</section>

</section>
<section id="definitioner">

## Definitioner

<section id="5" class="paragraf">

### 5 §

I denna lag avses med

1. hantering: tillverkning, bearbetning, behandling, förpackning, förvaring, transport, användning, omhändertagande, återvinning, destruktion, saluförande, underhåll, överlåtelse och därmed jämförliga förfaranden.

2. överföring: varje fysisk förflyttning inom Sverige eller till Sverige från land som ingår i Europeiska ekonomiska samarbetsområdet (EES) eller land som enligt avtal med Europeiska unionen utgör en del av Europeiska unionens inre marknad för varor. Förflyttning inom en och samma anläggning utgör dock inte överföring.

3. import: införsel till Sverige från annat land än land som ingår i EES eller land som enligt avtal med Europeiska unionen utgör en del av Europeiska unionens inre marknad för varor.

4. export: utförsel från Sverige till annat land än land som ingår i EES eller land som enligt avtal med Europeiska unionen utgör en del av Europeiska unionens inre marknad för varor. Lag ([2016:379](https://selex.se/eli/sfs/2016/379)).

</section>

</section>
<section id="krav-vid-hantering-överföring">

## Krav vid hantering, överföring, import eller export av brandfarliga och explosiva varor

</section>
<section id="aktsamhetskrav">

## Aktsamhetskrav

<section id="6" class="paragraf">

### 6 §

Den som hanterar, överför, importerar eller exporterar brandfarliga eller explosiva varor ska vidta de åtgärder och de försiktighetsmått som behövs för att hindra, förebygga och begränsa olyckor och skador på liv, hälsa, miljö eller egendom som kan uppkomma genom brand eller explosion orsakad av varorna och för att förebygga obehörigt förfarande med varorna. Aktsamhetskravet omfattar även den som tillhandahåller en explosiv vara på marknaden utan att hantera varan. Lag ([2016:379](https://selex.se/eli/sfs/2016/379)).

</section>

</section>
<section id="utredningskrav">

## Utredningskrav

<section id="7" class="paragraf">

### 7 §

Den som bedriver tillståndspliktig verksamhet enligt denna lag ska se till att det finns tillfredsställande utredning om riskerna för olyckor och skador på liv, hälsa, miljö eller egendom som kan uppkomma genom brand eller explosion orsakad av brandfarliga eller explosiva varor samt om konsekvenserna av sådana händelser.

</section>

</section>
<section id="kompetenskrav">

## Kompetenskrav

<section id="8" class="paragraf">

### 8 §

Den som bedriver tillståndspliktig verksamhet enligt denna lag ska ha den kompetens eller tillgång till den kompetens som behövs med hänsyn till verksamhetens omfattning och varornas egenskaper.

</section>

</section>
<section id="föreståndarkrav">

## Föreståndarkrav

<section id="9" class="paragraf">

### 9 §

Den som bedriver tillståndspliktig verksamhet enligt denna lag ska utse en eller flera föreståndare för verksamheten.

En föreståndare har till uppgift att verka för att verksamheten bedrivs enligt de aktsamhetskrav och med iakttagande av de övriga skyldigheter som följer av lagen eller föreskrifter som meddelats i anslutning till lagen. En tillståndshavare ska se till att en föreståndare ges de befogenheter och möjligheter i övrigt som behövs för att han eller hon ska kunna fullgöra sina uppgifter.

Föreståndare i tillståndspliktig verksamhet med explosiva varor ska anmälas till tillståndsmyndigheten.

Föreståndare i tillståndspliktig verksamhet med brandfarliga varor ska anmälas till tillsynsmyndigheten. Lag ([2021:657](https://selex.se/eli/sfs/2021/657)).

</section>

</section>
<section id="krav-på-anmälan-för-den-som-de">

## Krav på anmälan för den som deltar i en verksamhet med explosiva varor

<section id="9a" class="paragraf">

### 9 a §

Den som bedriver tillståndspliktig verksamhet med explosiva varor enligt denna lag ska anmäla till tillståndsmyndigheten vilka som i verksamheten avses få delta i hantering, överföring, import och export av sådana varor. Lag ([2021:657](https://selex.se/eli/sfs/2021/657)).

</section>

</section>
<section id="byggnads--anläggnings--och-ano">

## Byggnads-, anläggnings- och anordningskrav

<section id="10" class="paragraf">

### 10 §

Byggnader och andra anläggningar där brandfarliga eller explosiva varor hanteras samt anordningar för hantering av sådana varor ska vara inrättade på ett betryggande sätt med hänsyn till risken för obehörigt förfarande, brand och explosion samt konsekvenserna av en brand eller en explosion. De ska också vara placerade så att motsvarande krav uppfylls i förhållande till omgivningen. Detta gäller också områden med sådana byggnader, anläggningar och anordningar. Lag ([2021:657](https://selex.se/eli/sfs/2021/657)).

</section>

</section>
<section id="förvarings--och-förpackningskr">

## Förvarings- och förpackningskrav

<section id="11" class="paragraf">

### 11 §

Olika slag av brandfarliga eller explosiva varor får inte förvaras eller förpackas tillsammans eller med andra varor om risken för skador på liv, hälsa, miljö eller egendom, som kan uppkomma genom brand eller explosion, därigenom ökar i mer än ringa omfattning.

</section>

</section>
<section id="godkännandekrav">

## Godkännandekrav

<section id="12" class="paragraf">

### 12 §

För att en explosiv vara ska få släppas ut på marknaden ska den ha bedömts överensstämma med vad som ska godtas enligt bestämmelser som gäller inom Europeiska ekonomiska samarbetsområdet eller, om det inte finns sådana bestämmelser, ha godkänts av den myndighet som regeringen bestämmer.

</section>

</section>
<section id="spårämneskrav">

## Spårämneskrav

<section id="13" class="paragraf">

### 13 §

Explosiva varor som består av sprängämnen i flexibel eller elastisk bladform eller av andra plastiska sprängämnen får föras in i och ut ur landet eller hanteras här endast om sprängämnena är märkta med spårämnen så att varorna ska kunna upptäckas.

</section>

</section>
<section id="informationskrav">

## Informationskrav

<section id="14" class="paragraf">

### 14 §

Den som tillverkar, överför eller importerar brandfarliga eller explo-siva varor till Sverige, eller släpper ut sådana varor på marknaden ska genom märkning eller på annat sätt lämna de uppgifter om varorna som är av betydelse för att bedöma brand- eller explosionsrisken samt konsekvenserna av en brand eller en explosion eller för att förebygga obehörigt förfarande med varorna.

</section>

</section>
<section id="överlåtelsekrav">

## Överlåtelsekrav

<section id="15" class="paragraf">

### 15 §

Explosiva varor får överlåtas eller överlämnas endast till den som har rätt att hantera explosiva varor av det slag och i den mängd som överlåtelsen eller överlämnandet avser.

</section>

</section>
<section id="krav-på-underrättelse-vid-miss">

## Krav på underrättelse vid misstänkta transaktioner

<section id="15a" class="paragraf">

### 15 a §

Om den som innehar tillstånd att hantera, överföra, importera eller exportera explosiva varor bedömer att en överlåtelse eller ett överlämnande av en explosiv vara har varit tvivelaktigt på grund av transaktionens karaktär eller omfattning, ska tillståndshavaren underrätta tillståndsmyndigheten om det. Underrättelseskyldigheten gäller också vid försök till en överlåtelse eller ett överlämnande av en explosiv vara. Lag ([2025:711](https://selex.se/eli/sfs/2025/711)).

</section>

</section>
<section id="tillstånd-och-anmälningsskyldi">

## Tillstånd och anmälningsskyldighet

<section id="16" class="paragraf">

### 16 §

Den som hanterar, överför, importerar eller exporterar explosiva varor och den som yrkesmässigt eller i större mängd hanterar brandfarliga varor ska ha tillstånd till det.

Tillstånd enligt denna lag behövs inte för hantering av brandfarliga varor som avser transport i sådan rörledning för vilken koncession har meddelats enligt lagen ([1978:160](https://selex.se/eli/sfs/1978/160)) om vissa rörledningar eller enligt naturgaslagen ([2005:403](https://selex.se/eli/sfs/2005/403)). Verksamheten ska dock uppfylla kraven för tillståndspliktig verksamhet enligt denna lag.

Tillstånd enligt denna lag behövs inte heller för hantering av brandfarliga och explosiva varor om egendomen är förverkad och ska användas för utbildningsändamål eller för forensiska ändamål av den myndighet som får behålla sådan egendom med stöd av [5 a §](#5a) lagen ([1974:1066](https://selex.se/eli/sfs/1974/1066)) om förfarande med förverkad egendom och hittegods m.m. Lag ([2025:646](https://selex.se/eli/sfs/2025/646)).

</section>
<section id="17" class="paragraf">

### 17 §

Frågor om tillstånd till hantering av brandfarliga varor inom Försvarsmakten, Försvarets materielverk, Försvarets radioanstalt, Totalförsvarets forskningsinstitut och Fortifikationsverket ska prövas av Myndigheten för civilt försvar.

Frågor om tillstånd till hantering av brandfarliga varor i övriga fall ska prövas av den kommun där hanteringen ska bedrivas. Lag ([2025:1080](https://selex.se/eli/sfs/2025/1080)).

</section>
<section id="18" class="paragraf">

### 18 §

Myndigheten för civilt försvar ska pröva frågor om tillstånd till explosiva varor som avser

1. tillverkning, bearbetning, behandling, destruktion, underhåll och återvinning,

2. annan hantering som sker i anslutning till sådan hantering som nämns i 1,

3. gränsöverskridande överföring,

4. import,

5. export, och

6. sådan hantering som Försvarsmakten, Försvarets materielverk, Försvarets radioanstalt, Totalförsvarets forskningsinstitut och Fortifikationsverket behöver ha tillstånd till.

Frågor om tillstånd till hantering och överföring av explosiva varor i övriga fall ska prövas av den kommun där varorna ska hanteras. Frågan ska i stället prövas av den kommun där den sökande fysiska personen är bosatt eller den sökande juridiska personen har sitt säte, om verksamheten ska ske i mer än en kommun och frågan gäller

1. användning,

2. överföring, eller

3. förvaring i ett flyttbart förråd. Lag ([2025:1080](https://selex.se/eli/sfs/2025/1080)).

</section>
<section id="18a" class="paragraf">

### 18 a §

Den som har tillstånd enligt [18 §](#18) andra stycket att använda explosiva varor eller förvara explosiva varor i ett flyttbart förråd ska anmäla användningen eller förvaringen till tillsynsmyndigheten i den kommun där användningen eller förvaringen ska ske.

Anmälan ska vara skriftlig och göras i god tid innan användningen eller förvaringen påbörjas. Lag ([2025:711](https://selex.se/eli/sfs/2025/711)).

</section>
<section id="19" class="paragraf">

### 19 §

Tillståndsmyndigheten ska pröva om den som söker tillstånd och den som är anmäld som föreståndare i tillståndspliktig verksamhet med explosiva varor är lämplig och i övrigt har de förutsättningar som krävs för att hantera, överföra, importera eller exportera brandfarliga respektive explosiva varor i enlighet med lagen och de föreskrifter som meddelats i anslutning till lagen.

När den som söker tillstånd är en juridisk person ska tillstånds-myndigheten göra en lämplighetsprövning av de fysiska personer som har ett betydande inflytande över den juridiska personen.

Tillståndsmyndigheten ska också göra en lämplighetsprövning av den som är anmäld som deltagare i tillståndspliktig verksamhet med explosiva varor.

Vid prövningen av om en person är lämplig och i övrigt har de förutsättningar som krävs för att hantera, överföra, importera eller exportera brandfarliga respektive explosiva varor ska särskild hänsyn tas till omständigheter som kan medföra att det finns en risk för obehörigt förfarande eller att brandfarliga eller explosiva varor hanteras i strid med denna lag eller föreskrifter som har meddelats i anslutning till lagen. Lag ([2025:711](https://selex.se/eli/sfs/2025/711)).

</section>
<section id="19a" class="paragraf">

### 19 a §

Om kraven i [19 §](#19) är uppfyllda ska tillståndsmyndigheten godkänna föreståndare och de personer som får delta i en verksamhet med explosiva varor enligt [9 a §](#9a).

Godkännandet är en förutsättning för att de anmälda personerna ska få vara föreståndare respektive få delta i verksamheten. Lag ([2021:657](https://selex.se/eli/sfs/2021/657)).

</section>
<section id="19b" class="paragraf">

### 19 b §

Tillståndet ska begränsas till viss tid och innehålla de villkor som behövs för att hanteringen, överföringen, importen eller exporten ska ske i enlighet med [1 §](#1) andra stycket.

Tillstånd som beslutas med stöd av [18 §](#18) andra stycket får gälla som längst i tre år. Lag ([2021:657](https://selex.se/eli/sfs/2021/657)).

</section>
<section id="19c" class="paragraf">

### 19 c §

Om det behövs med hänsyn till risken för obehörigt förfarande, brand och explosion samt konsekvenserna av en brand eller en explosion, får tillståndsmyndigheten besluta om nya eller ändrade villkor för tillståndet. Lag ([2025:711](https://selex.se/eli/sfs/2025/711)).

</section>
<section id="19d" class="paragraf">

### 19 d §

Om någon av dem som anges i [19 §](#19) byts ut eller om det tillkommer någon sådan person, ska det snarast anmälas till tillståndsmyndigheten.

Om personen är anmäld som föreståndare eller deltagare och kraven i [19 §](#19) är uppfyllda, ska tillståndsmyndigheten godkänna personen enligt [19 a §](#19a). Lag ([2021:657](https://selex.se/eli/sfs/2021/657)).

</section>
<section id="19e" class="paragraf">

### 19 e §

Myndigheten för civilt försvar ska samordna tillståndsmyndigheternas verksamhet och hjälpa dem i deras arbete med tillståndsverksamheten enligt denna lag. Lag ([2025:1080](https://selex.se/eli/sfs/2025/1080)).

</section>

</section>
<section id="återkallelse">

## Återkallelse

<section id="20" class="paragraf">

### 20 §

Ett tillstånd ska återkallas, om

1. förutsättningarna för tillståndet inte länge är uppfyllda,

2. en bestämmelse i lagen, en föreskrift som meddelats i anslutning till lagen eller ett villkor som uppställts med stöd av lagen i något väsentligt avseende inte följs,

3. det behövs med hänsyn till risken för obehörigt förfarande, brand och explosion samt konsekvenserna av en brand eller en explosion, eller

4. det finns någon annan skälig anledning att återkalla tillståndet.

Vid bedömningen av om ett tillstånd ska återkallas ska det särskilt beaktas om

1. tillståndshavaren har nekat en tillsynsmyndighet upplysningar, handlingar eller tillträde för tillsyn enligt [24 §](#24),

2. tillståndshavaren inte har kunnat redovisa de explosiva varor som hanteras, överförs, importeras eller exporteras, eller

3. tillståndshavaren inte har anmält förlust av explosiva varor till Polismyndigheten. Lag ([2025:711](https://selex.se/eli/sfs/2025/711)).

</section>
<section id="20a" class="paragraf">

### 20 a §

Ett godkännande enligt [19 a §](#19a) ska återkallas av tillståndsmyndigheten om förutsättningarna för godkännandet inte längre är uppfyllda. Lag ([2021:657](https://selex.se/eli/sfs/2021/657)).

</section>

</section>
<section id="tillsyn-och-registrering">

## Tillsyn och registrering

<section id="21" class="paragraf">

### 21 §

Den myndighet som prövar frågor om tillstånd enligt denna lag har också, inom sitt verksamhetsområde, tillsyn över att lagen och föreskrifter och beslut som har meddelats i anslutning till lagen följs.

Försvarsmakten får, efter medgivande av Myndigheten för civilt försvar, i stället för Myndigheten för civilt försvar utöva viss tillsyn över Försvarsmaktens, Försvarets materielverks, Försvarets radioanstalts, Totalförsvarets forskningsinstituts och Fortifikationsverkets hantering och import av brandfarliga och explosiva varor.

Myndigheten för civilt försvar eller den myndighet som regeringen bestämmer har tillsyn över hanteringen av brandfarliga varor som transporteras i en sådan rörledning som det har meddelats koncession för enligt lagen ([1978:160](https://selex.se/eli/sfs/1978/160)) om vissa rörledningar eller enligt naturgaslagen ([2005:403](https://selex.se/eli/sfs/2005/403)). Lag ([2025:1080](https://selex.se/eli/sfs/2025/1080)).

</section>
<section id="21a" class="paragraf">

### 21 a §

Myndigheten för civilt försvar ska med hjälp av automatiserad behandling föra ett register över tillstånd som avser explosiva varor enligt denna lag och över dem som har beviljats ett sådant tillstånd (det nationella tillståndsregistret för explosiva varor).

Myndigheten för civilt försvar och kommunerna ska ansvara för att registrera uppgifter i det nationella tillståndsregistret.

Det nationella tillståndsregistret för explosiva varor får inte innehålla uppgifter om tillstånd som har beviljats Försvarsmakten, Försvarets materielverk, Försvarets radioanstalt, Totalförsvarets forskningsinstitut eller Fortifikationsverket. Lag ([2025:1080](https://selex.se/eli/sfs/2025/1080)).

</section>
<section id="21b" class="paragraf">

### 21 b §

Det nationella tillståndsregistret för explosiva varor ska ha till ändamål att

1. underlätta handläggningen av frågor om tillstånd enligt denna lag,

2. underlätta tillsyn enligt denna lag,

3. ge information om sådana uppgifter som behövs för att förebygga, förhindra eller upptäcka brottslig verksamhet eller för att utreda eller lagföra brott med anknytning till explosiva varor,

4. ge information om sådana uppgifter som behövs för att kontrollera tillstånd till överföring, import och export enligt denna lag vid införsel eller utförsel över Sveriges gräns, och

5. ge information om sådana uppgifter som behövs för att enskilda i sin verksamhet ska kunna kontrollera tillstånd enligt denna lag. Lag ([2024:478](https://selex.se/eli/sfs/2024/478)).

</section>
<section id="21c" class="paragraf">

### /679 av den 27 april 2016 om skydd för fysiska personer med avseende på behandling av personuppgifter och om det fria flödet av sådana uppgifter och om upphävande av direktiv 95/ 21 c §

Bestämmelserna i 21 a, 21 b och [21 d §](#21d)§ kompletterar Europaparlamentets och rådets förordning (EU) 201646/EG (allmän dataskyddsförordning).

Vid behandling av personuppgifter enligt 21 a och [21 b §](#21b)§ gäller lagen ([2018:218](https://selex.se/eli/sfs/2018/218)) med kompletterande bestämmelser till EU:s dataskyddsförordning och föreskrifter som har meddelats i anslutning till den lagen, om inte något annat följer av denna lag eller föreskrifter som har meddelats i anslutning till lagen. Lag ([2024:478](https://selex.se/eli/sfs/2024/478)).

</section>
<section id="21d" class="paragraf">

### 21 d §

Myndigheten för civilt försvar och kommunerna är personuppgiftsansvariga för den behandling av personuppgifter som de utför i det nationella tillståndsregistret för explosiva varor. Lag ([2025:1080](https://selex.se/eli/sfs/2025/1080)).

</section>
<section id="22" class="paragraf">

### 22 §

Myndigheten för civilt försvar utövar tillsyn över

1. brandfarliga och explosiva varors egenskaper, utsläppande och tillhandahållande på marknaden, samt

2. utsläppande och tillhandahållande på marknaden av sådana produkter som används för hanteringen av brandfarliga och explosiva varor och för vilka myndigheten har utfärdat föreskrifter. Lag ([2025:1080](https://selex.se/eli/sfs/2025/1080)).

</section>
<section id="23" class="paragraf">

### 23 §

Myndigheten för civilt försvar ska samordna tillsynsmyndigheternas verksamhet och hjälpa dem i deras arbete med tillsynen enligt denna lag. Lag ([2025:1080](https://selex.se/eli/sfs/2025/1080)).

</section>
<section id="23a" class="paragraf">

### 23 a §

Myndigheten för civilt försvar ska ha tillsyn över att kommunerna vid sin myndighetsutövning följer denna lag och föreskrifter som har meddelats i anslutning till lagen.

Myndigheten för civilt försvar har rätt att av den kommun som tillsynen avser få de upplysningar och handlingar som behövs för tillsynen.

Om en kommun inte uppfyller sina skyldigheter enligt denna lag eller föreskrifter som har meddelats i anslutning till lagen, får Myndigheten för civilt försvar förelägga kommunen att åtgärda bristerna. Lag ([2025:1080](https://selex.se/eli/sfs/2025/1080)).

</section>
<section id="24" class="paragraf">

### 24 §

En tillsynsmyndighet har rätt att på begäran få de upplysningar och handlingar som behövs för tillsynen.

För tillsynen har tillsynsmyndigheten rätt till tillträde till områden, lokaler och andra utrymmen som används i samband med hanteringen av brandfarliga och explosiva varor och får göra undersökningar och ta prover. För ett prov som myndigheten tar betalas inte ersättning.

Polismyndigheten ska lämna den hjälp som behövs för tillsynen.

</section>
<section id="24a" class="paragraf">

### 24 a §

En tillsynsmyndighet ska skyndsamt anmäla överträdelser av bestämmelser i denna lag eller i föreskrifter som har meddelats i anslutning till lagen till Polismyndigheten, om det finns anledning att anta att ett brott har begåtts. Lag ([2025:711](https://selex.se/eli/sfs/2025/711)).

</section>
<section id="25" class="paragraf">

### 25 §

En tillsynsmyndighet får meddela de förelägganden och förbud som behövs för att lagen och föreskrifter och beslut som har meddelats i anslutning till lagen ska efterlevas.

Ett beslut om föreläggande eller förbud får förenas med vite.

Om någon inte följer vad som har angivits i ett föreläggande eller ett förbud enligt första stycket, får en tillsynsmyndighet besluta om rättelse på dennes bekostnad. Finns förutsättningar att meddela ett föreläggande eller förbud, får ett sådant beslut meddelas utan att något föreläggande eller förbud meddelats, om tillsynsmyndigheten med hänsyn till risken för allvarliga skador eller av andra särskilda skäl finner att rättelse bör göras utan dröjsmål.

</section>

</section>
<section id="marknadskontroll">

## Marknadskontroll

<section id="25a" class="paragraf">

### /1020 av den 20 juni 2019 om marknadskontroll och överensstämmelse för produkter och om ändring av direktiv 2004/ /EG och förordningarna (EG) nr 765/ 25 a §

Bestämmelser om marknadskontroll finns i Europaparlamentets och rådets förordning (EU) 2019422008 och [(EU) nr 305/2011](https://eur-lex.europa.eu/legal-content/SV/ALL/?uri=celex%3A32011R0305).

Den myndighet som regeringen bestämmer är marknadskontrollmyndighet. Lag ([2022:1123](https://selex.se/eli/sfs/2022/1123)).

</section>
<section id="25b" class="paragraf">

### 25 b §

Vid marknadskontroll enligt förordning [(EU) 2019/1020](https://eur-lex.europa.eu/legal-content/SV/ALL/?uri=celex%3A31020R2019) har marknadskontrollmyndigheten befogenhet

1. att enligt artikel 14.4 a-14.4 c kräva att ekonomiska aktörer ska tillhandahålla handlingar, specifikationer, data eller uppgifter,

2. att enligt artikel 14.4 d utföra oanmälda inspektioner på plats och fysiska kontroller av produkter,

3. att enligt artikel 14.4 e få tillträde till lokaler, mark eller transportmedel,

4. att enligt artikel 14.4 f inleda undersökningar på eget initiativ,

5. att enligt artikel 14.4 g kräva att ekonomiska aktörer ska vidta lämpliga åtgärder för att få en bristande överensstämmelse att upphöra eller att eliminera en risk,

6. att enligt artikel 14.4 h själv vidta åtgärder,

7. att enligt artikel 14.4 j införskaffa, inspektera och demontera varuprover, och

8. att enligt artikel 14.4 k kräva att innehåll på ett onlinegränssnitt ska avlägsnas, att en varning ska visas eller att åtkomsten ska begränsas.

Marknadskontrollmyndigheten får införskaffa ett varuprov under dold identitet enligt artikel 14.4 j i förordning [(EU) 2019/1020](https://eur-lex.europa.eu/legal-content/SV/ALL/?uri=celex%3A31020R2019) endast om det är nödvändigt för att syftet med kontrollen ska uppnås. Myndigheten ska underrätta den ekonomiska aktören om att införskaffandet har skett under dold identitet, så snart det går utan att syftet med åtgärden går förlorat.

Befogenheten enligt första stycket 8 gäller inte i fråga om databaser som omfattas av tryckfrihetsförordningens eller yttrandefrihetsgrundlagens skydd.

När ändrade förhållanden ger anledning till det, ska marknadskontrollmyndigheten besluta att en sådan skyldighet som avses i första stycket 8 inte längre ska gälla. Lag ([2022:1123](https://selex.se/eli/sfs/2022/1123)).

</section>
<section id="25c" class="paragraf">

### 25 c §

Marknadskontrollmyndigheten får besluta de förelägganden som behövs för att förordning [(EU) 2019/1020](https://eur-lex.europa.eu/legal-content/SV/ALL/?uri=celex%3A31020R2019) ska följas. Lag ([2022:1123](https://selex.se/eli/sfs/2022/1123)).

</section>
<section id="25d" class="paragraf">

### 25 d §

Ett beslut om föreläggande enligt 25 b eller [25 c §](#25c) får förenas med vite. Lag ([2022:1123](https://selex.se/eli/sfs/2022/1123)).

</section>
<section id="25e" class="paragraf">

### 25 e §

Marknadskontrollmyndigheten får, när den fattar beslut enligt 25 b eller [25 c §](#25c), bestämma att beslutet ska gälla omedelbart. Lag ([2022:1123](https://selex.se/eli/sfs/2022/1123)).

</section>
<section id="25f" class="paragraf">

### 25 f §

Polismyndigheten ska på begäran av marknadskontrollmyndigheten lämna den hjälp som behövs för att marknadskontrollmyndigheten ska kunna vidta åtgärder enligt [25 b §](#25b).

Hjälp enligt första stycket får begäras endast om

1. det på grund av särskilda omständigheter kan befaras att åtgärden inte kan utföras utan att en polismans särskilda befogenheter enligt [10 §](#10) polislagen ([1984:387](https://selex.se/eli/sfs/1984/387)) behöver tillgripas, eller

2. det annars finns synnerliga skäl. Lag ([2022:1123](https://selex.se/eli/sfs/2022/1123)).

</section>

</section>
<section id="kommunal-organisation">

## Kommunal organisation

<section id="26" class="paragraf">

### 26 §

En kommuns uppgifter enligt denna lag ska fullgöras av en eller flera nämnder. Lag ([2018:579](https://selex.se/eli/sfs/2018/579)).

</section>

</section>
<section id="avgifter">

## Avgifter

<section id="27" class="paragraf">

### 27 §

Avgifter enligt denna lag får tas ut för tillståndsprövning, tillsyn, provtagning och undersökning av prov, anmälan om användning av explosiv vara, anmälan om förvaring av explosiv vara i ett flyttbart förråd, godkännande av föreståndare och deltagare, godkännande av explosiv vara och beslut om huruvida en vara är att anse som en explosiv vara.

För tillsyn enligt [22 §](#22) får avgift för tillsynen och för provtagning och undersökning av prov av varan tas ut endast om det vid undersökningen visar sig att varan inte uppfyller ställda krav.

Av lagen ([2014:140](https://selex.se/eli/sfs/2014/140)) med bemyndigande att meddela vissa föreskrifter om marknadskontroll av varor och annan närliggande tillsyn framgår att föreskrifter om avgifter för marknadskontroll enligt förordning [(EU) 2019/1020](https://eur-lex.europa.eu/legal-content/SV/ALL/?uri=celex%3A31020R2019) får meddelas. Lag ([2025:711](https://selex.se/eli/sfs/2025/711)).

</section>

</section>
<section id="ansvar">

## Ansvar

<section id="28" class="paragraf">

### 28 §

Den som med uppsåt eller av grov oaktsamhet bryter mot [6 §](#6) döms till böter eller fängelse i högst ett år.

Till böter döms den som med uppsåt eller av oaktsamhet

1. bryter mot något av kraven i 7–[15 §](#15)§ eller föreskrifter som har meddelats med stöd av [36 §](#36) och ansvar inte kan dömas ut enligt första stycket,

2. lämnar oriktig uppgift om förhållande av betydelse i en ansökan eller annan handling som ska lämnas enligt denna lag eller enligt föreskrifter som har meddelats i anslutning till lagen, eller

3. underlåter att efterkomma en begäran enligt [24 §](#24) första stycket.

</section>
<section id="29" class="paragraf">

### 29 §

Den som av oaktsamhet bryter mot [16 §](#16) första stycket döms till böter.

Den som uppsåtligen eller av grov oaktsamhet bryter mot [16 §](#16) första stycket döms till

1. böter eller fängelse i högst ett år om brottet avser brandfarliga varor, eller

2. böter eller fängelse i högst fem år om brottet avser explosiva varor. Lag ([2023:874](https://selex.se/eli/sfs/2023/874)).

</section>
<section id="29a" class="paragraf">

### 29 a §

Om uppsåtligt brott mot [16 §](#16) första stycket avser explosiva varor och är att anse som grovt döms till fängelse i lägst fyra och högst sju år. Vid bedömningen av om brottet är grovt ska det särskilt beaktas om

1. varan med hänsyn till dess effekt, konstruktion eller utformning har varit av särskilt farlig beskaffenhet,

2. hanteringen, överföringen, importen eller exporten har avsett flera varor eller en stor mängd av en vara,

3. hanteringen eller överföringen har skett i en sådan miljö att varan typiskt sett kan befaras komma till brottslig användning, eller

4. gärningen annars har varit av särskilt farlig art.

Om brottet är att anse som synnerligen grovt döms till fängelse i lägst sex och högst tio år. Vid bedömningen av om brottet är synnerligen grovt ska det särskilt beaktas om hanteringen, överföringen, importen eller exporten har avsett ett stort antal varor eller en särskilt stor mängd av en vara eller flera varor av särskilt farlig beskaffenhet eller en stor mängd av en vara av särskilt farlig beskaffenhet. Lag ([2023:874](https://selex.se/eli/sfs/2023/874)).

</section>
<section id="30" class="paragraf">

### 30 §

I ringa fall döms inte till ansvar enligt denna lag.

Till ansvar enligt 28, 29 eller [29 a §](#29a) döms det inte om gärningen är belagd med straff i lagen ([2000:1225](https://selex.se/eli/sfs/2000/1225)) om straff för smuggling. Till ansvar enligt 28 eller [29 §](#29) döms det inte heller om gärningen är belagd med straff i brottsbalken.

Den som har överträtt ett vitesföreläggande eller ett vitesförbud döms inte till ansvar enligt denna lag för en gärning som omfattas av föreläggandet eller förbudet. Lag ([2020:903](https://selex.se/eli/sfs/2020/903)).

</section>
<section id="30a" class="paragraf">

### 30 a §

För försök, förberedelse eller stämpling till brott enligt [29 a §](#29a) första eller andra stycket döms det till ansvar enligt [23 kap. brottsbalken](https://selex.se/eli/sfs/1962/700). Lag ([2024:478](https://selex.se/eli/sfs/2024/478)).

</section>
<section id="31" class="paragraf">

### 31 §

Om en brandfarlig eller explosiv vara förverkas enligt [36 kap. brottsbalken](https://selex.se/eli/sfs/1962/700), får även varans förpackning förverkas. Lag ([2024:864](https://selex.se/eli/sfs/2024/864)).

</section>
<section id="32" class="paragraf">

### 32 §

Om en anordning för hantering av brandfarliga eller explosiva varor förverkas enligt [36 kap. brottsbalken](https://selex.se/eli/sfs/1962/700), får även anordningens innehåll och förpackning förverkas. Lag ([2024:864](https://selex.se/eli/sfs/2024/864)).

</section>

</section>
<section id="tystnadsplikt">

## Tystnadsplikt

<section id="33" class="paragraf">

### 33 §

Den som tar eller har tagit befattning med ett ärende som avses i denna lag får inte obehörigen föra vidare eller utnyttja uppgifter som han eller hon därvid har fått del av om

1. förhållanden av betydelse för att förebygga att brandfarliga eller explosiva varor kommer till brottslig användning,

2. en enskilds personliga förhållanden, eller

3. en enskilds affärs- eller driftförhållanden.

Den som tar eller har tagit del av uppgifter från det nationella tillståndsregistret för explosiva varor får inte obehörigen föra vidare eller utnyttja uppgifter som han eller hon därvid har fått del av om förhållanden av betydelse för att förebygga att explosiva varor kommer till brottslig användning.

I det allmännas verksamhet tillämpas i stället bestämmelserna i offentlighets- och sekretesslagen ([2009:400](https://selex.se/eli/sfs/2009/400)). Lag ([2024:478](https://selex.se/eli/sfs/2024/478)).

</section>

</section>
<section id="överklagande">

## Överklagande

<section id="34" class="paragraf">

### 34 §

En kommuns beslut enligt denna lag eller enligt föreskrifter som har meddelats i anslutning till lagen får överklagas hos länsstyrelsen. Länsstyrelsens beslut får överklagas hos allmän förvaltningsdomstol.

Myndigheten för civilt försvars beslut enligt denna lag eller enligt föreskrifter som har meddelats i anslutning till lagen får överklagas hos allmän förvaltningsdomstol.

Om en kommun överklagar ett beslut enligt [23 a §](#23a) tredje stycket, ska Myndigheten för civilt försvar vara kommunens motpart sedan handlingarna i ärendet har överlämnats till domstolen.

Prövningstillstånd krävs vid överklagande till kammarrätten. Lag ([2025:1080](https://selex.se/eli/sfs/2025/1080)).

</section>
<section id="35" class="paragraf">

### 35 §

En myndighet får bestämma att dess beslut enligt denna lag eller enligt föreskrifter som har meddelats i anslutning till lagen ska gälla även om beslutet överklagas.

</section>

</section>
<section id="bemyndiganden">

## Bemyndiganden

<section id="36" class="paragraf">

### 36 §

Regeringen eller den myndighet som regeringen bestämmer får meddela föreskrifter om

1. vilka varor som på grund av sina egenskaper eller sin sammansättning eller av annan orsak ska anses utgöra brandfarliga eller explosiva varor,

2. klassificering av brandfarliga och explosiva varor,

3. brandfarliga och explosiva varors egenskaper och utförande,

4. undantag från lagens tillämpning i fråga om viss vara eller viss hantering, överföring, import eller export,

5. åtgärder och försiktighetsmått som anges i [6 §](#6),

6. utredning som anges i [7 §](#7),

7. kompetens som anges i [8 §](#8),

8. föreståndare som anges i [9 §](#9),

9. deltagare som anges i [9 a §](#9a),

10. byggnad, annan anläggning och anordning som anges i [10 §](#10) samt att sådan byggnad, anläggning och anordning inte får användas, saluhållas eller säljas om den inte efter kontroll genom teknisk provning, besiktning eller annan undersökning har befunnits vara betryggande från skyddssynpunkt,

11. förvaring och förpackning som anges i [11 §](#11),

12. godkännande som anges i [12 §](#12),

13. vad som ska förstås med plastiska sprängämnen som anges i [13 §](#13) samt om hur sådan märkning med spårämne ska ske,

14. information som anges i [14 §](#14),

15. hantering av frågor om tillstånd, utformning av tillstånd och undantag från tillståndskravet i [16 §](#16),

16. att hantering, överföring, import eller export av en brandfarlig eller explosiv vara ska vara förbjuden, om ett sådant förbud är av särskild betydelse med hänsyn till brand- eller explosionsrisken och till konsekvenserna av en brand eller en explosion,

17. avgifternas storlek enligt denna lag,

18. registreringen av uppgifter och innehållet i det nationella tillståndsregistret för explosiva varor och om utlämnande av uppgifter från registret,

19. anmälningsskyldigheten enligt [18 a §](#18a) och undantag från anmälnings-skyldigheten, och

20. hur kommunerna ska planera och utföra sin tillsyn.

En kommun får meddela föreskrifter om avgifternas storlek enligt denna lag när det gäller den egna verksamheten. Lag ([2025:711](https://selex.se/eli/sfs/2025/711)).


</section>

</section>
<section id="övergångsbestämmelser">

## Övergångsbestämmelser

[2010:1011](https://selex.se/eli/sfs/2010/1011)

1. Denna lag träder i kraft den 1 september 2010.

2. Genom lagen upphävs lagen ([1988:868](https://selex.se/eli/sfs/1988/868)) om brandfarliga och explosiva varor.

3. Försvarsmakten, Polismyndigheten och Säkerhetspolisen får till och med den 31 december 2021 fortsätta hantera plastiska sprängämnen som har tillverkats eller importerats före den 1 april 2007 även om de inte är märkta med spårämne. Lag ([2014:692](https://selex.se/eli/sfs/2014/692)).

4. Regeringen eller den myndighet som regeringen bestämmer får meddela föreskrifter om att varor, som har tillstånd eller godkännande enligt den gamla lagen men som på grund av krav i EU-direktiv ska vara CE-märkta, ska förses med CE- märkning.

5. Ärenden som kommit in till tillståndsmyndigheten före ikraftträdandet men ännu inte har avgjorts ska prövas enligt den gamla lagen. Den gamla lagen gäller fortfarande för överklagande av beslut i sådana ärenden.

[2021:657](https://selex.se/eli/sfs/2021/657)

1. Denna lag träder i kraft den 1 augusti 2021.

2. Den som enligt äldre föreskrifter får hantera, överföra, importera eller exportera explosiva varor i en tillståndspliktig verksamhet vid ikraftträdandet får, trots det som sägs i [19 a §](#19a), fortsätta med detta utan tillståndsmyndighetens godkännande fram till och med den 31 januari 2022.

[2025:711](https://selex.se/eli/sfs/2025/711)

1. Denna lag träder i kraft den 15 juli 2025.

2. För ärenden som inletts före ikraftträdandet men ännu inte avgjorts gäller [18 §](#18) andra stycket i den äldre lydelsen.

</section>

</article>