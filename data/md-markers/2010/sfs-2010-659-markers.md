---
beteckning: "2010:659"
rubrik: Patientsäkerhetslag
departement: Socialdepartementet
utfardad_datum: 2010-06-17
ikraft_datum: 2011-01-01
publicerad_datum: 2025-12-15
forarbeten: - "PROP 2009/10:210"
  - "BET 2009/10:SoU22"
  - "RSKR 2009/10:342"
pdf_url: https://rkrattsdb.gov.se/SFSdoc/10/100659.pdf
andringsforfattningar:
  - beteckning: "2011:1190"
    rubrik: Lag om ändring i patientsäkerhetslagen
    ikraft_datum: 2012-01-01
    anteckningar: ändr. 8 kap. 12 §
  - beteckning: "2012:226"
    rubrik: Lag om ändring i patientsäkerhetslagen
    ikraft_datum: 2012-06-01
    anteckningar: ändr. 6 kap. 15 §
  - beteckning: "2012:310"
    rubrik: Lag om ändring i patientsäkerhetslagen
    ikraft_datum: 2012-07-01
    anteckningar: "upph. 4 kap. 7 §, rubr. närmast före 4 kap. 7 §; ändr. 4 kap. 10 §"
  - beteckning: "2012:957"
    rubrik: Lag om ändring i patientsäkerhetslagen
    ikraft_datum: 2013-06-01
    anteckningar: "ändr. 1 kap. 1 §, 2 kap. 1, 2, 4 §§, 3 kap. 5, 6, 7, 8 §§, 6 kap. 11 §, 7 kap. 1, 2, 4, 6, 7, 8, 9, 10, 11, 12, 13, 15, 16, 17, 18, 19, 20, 21, 23, 24, 25, 26, 27, 28, 29, 30 §§, 8 kap. 2 §, 9 kap. 1, 17 §§, 10 kap. 1, 8, 11, 13, 14, 15 §§, rubr. till 7 kap., rubr. närmast före 3 kap. 5 §, 7 kap. 20 §, 10 kap. 13 §; ny 10 kap. 13 a §"
  - beteckning: "2013:1149"
    rubrik: Lag om ändring i patientsäkerhetslagen
    ikraft_datum: 2014-01-01
    anteckningar: ändr. 4 kap. 1 §
  - beteckning: "2014:62"
    rubrik: Lag om ändring i patientsäkerhetslagen
    ikraft_datum: 2014-03-01
    anteckningar: ändr. 10 kap. 15 §
  - beteckning: "2014:291"
    rubrik: Lag om ändring i patientsäkerhetslagen
    ikraft_datum: 2014-07-01
    anteckningar: "ändr. 6 kap. 6, 7 §§"
  - beteckning: "2014:828"
    rubrik: Lag om ändring i patientsäkerhetslagen
    ikraft_datum: 2015-01-01
    anteckningar: "ändr. 1 kap. 1 §, 6 kap. 6, 7 §§, 8 kap. 10 §"
  - beteckning: "2014:768"
    rubrik: Lag om ändring i patientsäkerhetslagen
    ikraft_datum: 2015-01-01
    anteckningar: "ändr. 6 kap. 9, 15 §§, 7 kap. 22 §"
  - beteckning: "2016:150"
    rubrik: Lag om ändring i patientsäkerhetslagen
    ikraft_datum: 2016-04-15
    anteckningar: "upph. 8 kap. 5 §; ändr. 1 kap. 4 §, 4 kap. 8, 9 §§, 9 kap. 4 §, 10 kap. 12 §; ny 9 kap. 18 §, rubr. närmast före 9 kap. 18 §"
  - beteckning: "2016:519"
    rubrik: Lag om ändring i patientsäkerhetslagen
    ikraft_datum: 2016-07-01
    anteckningar: ändr. 9 kap. 2 §
  - beteckning: "2017:62"
    rubrik: Lag om ändring i patientsäkerhetslagen
    ikraft_datum: 2017-04-01
    anteckningar: "ändr. 1 kap. 1, 2 §§, 3 kap. 1 §, 6 kap. 5 §"
  - beteckning: "2017:786"
    rubrik: Lag om ändring i patientsäkerhetslagen
    ikraft_datum: 2017-10-01
    anteckningar: "ändr. 3 kap. 5 §, 7 kap. 1 §"
  - beteckning: "2017:378"
    rubrik: Lag om ändring i patientsäkerhetslagen
    ikraft_datum: 2018-01-01
    anteckningar: "ändr. 3 kap. 8 §, 7 kap. 6, 10, 11, 12, 13, 15, 16, 18, 21 §§; nya 3 kap. 8 a, 8 b, 8 c, 8 d, 8 e §§, 7 kap. 4 a §"
  - beteckning: "2018:402"
    rubrik: Lag om ändring i patientsäkerhetslagen
    ikraft_datum: 2018-06-01
    anteckningar: ändr. 4 kap. 8 §
  - beteckning: "2018:841"
    rubrik: Lag om ändring i patientsäkerhetslagen
    ikraft_datum: 2018-07-01
    anteckningar: ändr. 9 kap. 16 §
  - beteckning: "2018:748"
    rubrik: Lag om ändring i patientsäkerhetslagen
    ikraft_datum: 2019-01-01
    anteckningar: ändr. 1 kap. 2 §
  - beteckning: "2018:1128"
    rubrik: Lag om ändring i patientsäkerhetslagen
    ikraft_datum: 2019-07-01
    anteckningar: ändr. 4 kap. 1 §
  - beteckning: "2019:945"
    rubrik: Lag om ändring i patientsäkerhetslagen
    ikraft_datum: 2020-01-01
    anteckningar: ändr. 1 kap. 3 §
  - beteckning: "2019:1300"
    rubrik: Lag om ändring i patientsäkerhetslagen
    ikraft_datum: 2020-02-01
    anteckningar: ändr. 1 kap. 2 §
  - beteckning: "2020:40"
    rubrik: Lag om ändring i patientsäkerhetslagen
    ikraft_datum: 2020-03-01
    anteckningar: "ändr. 4 kap. 10 §, rubr. närmast före 4 kap. 10 §"
  - beteckning: "2020:1052"
    rubrik: Lag om ändring i patientsäkerhetslagen
    ikraft_datum: 2021-01-01
    anteckningar: ändr. 6 kap. 15 §
  - beteckning: "2021:448"
    rubrik: Lag om ändring i patientsäkerhetslagen
    ikraft_datum: 2021-07-01
    anteckningar: ändr. 4 kap. 12 §; ny 4 kap. 11 a §
  - beteckning: "2021:366"
    rubrik: Lag om ändring i patientsäkerhetslagen
    ikraft_datum: 2021-07-01
    anteckningar: ändr. 1 kap. 2 §
  - beteckning: "2018:1996"
    rubrik: Lag om ändring i patientsäkerhetslagen
    ikraft_datum: 2021-07-01
    anteckningar: ändr. 4 kap. 1 §
  - beteckning: "2021:647"
    rubrik: Lag om ändring i patientsäkerhetslagen
    ikraft_datum: 2021-08-01
    anteckningar: ändr. 6 kap. 5 §
  - beteckning: "2023:36"
    rubrik: Lag om ändring i patientsäkerhetslagen
    ikraft_datum: 2023-07-01
    anteckningar: upph. 10 kap. 1 §; ändr. 10 kap. 13 §; ny 7 kap. 28 a §
  - beteckning: "2021:739"
    rubrik: Lag om ändring i patientsäkerhetslagen
    ikraft_datum: 2023-07-01
    anteckningar: "ändr. 4 kap. 6, 10, 11 §§, 10 kap. 5 §; nya 4 kap. 5 a §, 8 kap. 9 a §"
  - beteckning: "2023:503"
    rubrik: Lag om ändring i patientsäkerhetslagen
    ikraft_datum: 2023-09-01
    anteckningar: "ändr. 9 kap. 1 §, 10 kap. 11, 15 §§"
  - beteckning: "2025:180"
    rubrik: Lag om ändring i patientsäkerhetslagen
    ikraft_datum: 2025-04-01
    anteckningar: ändr. 6 kap. 15 §
  - beteckning: "2025:439"
    rubrik: Lag om ändring i patientsäkerhetslagen
    ikraft_datum: 2025-07-01
    anteckningar: ändr. 6 kap. 5 §
  - beteckning: "2025:1398"
    rubrik: Lag om ändring i patientsäkerhetslagen
    ikraft_datum: 2026-01-01
    anteckningar: ändr. 6 kap. 15 §
  - beteckning: "2025:1302"
    rubrik: Lag om ändring i patientsäkerhetslagen
    ikraft_datum: 2026-01-01
    anteckningar: "nuvarande 2 kap. 4, 5 §§, 7 kap. 28 a § betecknas 2 kap. 11, 12 §§, 7 kap. 23 a §; ändr. 1 kap. 1 §, 2 kap. 1, 2, de nya 11, 12 §§, 7 kap. 24, 25, 26, 27, 28 §§, 10 kap. 2, 13 §§, rubr. 2 kap., rubr. närmast före 2 kap. 1 §, rubr. närmast före 2 kap. 4 sätts närmast före 2 kap. 11 §; nya 2 kap. 4, 5, 6, 7, 8, 9, 10 §§, 7 kap. 28 a, 28 b §§, 10 kap. 1 §, rubr. närmast före 2 kap. 4 §"
  - beteckning: "2025:1496"
    rubrik: Lag om ändring i patientsäkerhetslagen
    ikraft_datum: 2026-01-15
    anteckningar: ändr. 6 kap. 5 §
  - beteckning: "2013:276"
    rubrik: Lag om ändring i lagen om ändring i patientsäkerhetslagen
    anteckningar: "ändr. 10 kap. 1 § i 2012:957; ny 3 p övergångsbest. till 2012:957"
  - beteckning: "2020:311"
    rubrik: Lag om ändring i lagen om ändring i patientsäkerhetslagen
    anteckningar: "ändr. ikrafttr. i 2018:1996"
  - beteckning: "2014:888"
    rubrik: Lag om ändring i lagen om ändring i patientsäkerhetslagen
    anteckningar: "ändr. 6 kap. 9 § i 2014:768"
---
<article selex:utfardad_datum="2010-06-17" selex:ikraft_datum="2011-01-01">

# Patientsäkerhetslag

<section id="kap1" class="kapitel">

## 1 kap. Inledande bestämmelser

<section id="kap1.lagens-syfte-och-innehåll">

### Lagens syfte och innehåll

<section id="kap1.1" class="paragraf" selex:status="upphord" selex:upphor_datum="2026-01-01">

#### 1 §

Denna lag syftar till att främja hög patientsäkerhet inom hälso- och sjukvård och därmed jämförlig verksamhet. I lagen finns bestämmelser om

– anmälan av verksamhet m.m. (2 kap.),

– vårdgivarens skyldighet att bedriva ett systematiskt patientsäkerhetsarbete (3 kap.),

– behörighetsfrågor (4 kap.),

– begränsningar i rätten för andra än hälso- och sjukvårdspersonal att vidta vissa hälso- och sjukvårdande åtgärder (5 kap.),

– skyldigheter för hälso- och sjukvårdspersonal m.fl. (6 kap.),

– Inspektionen för vård och omsorgs tillsyn (7 kap.),

– prövotid och återkallelse av legitimation m.m. (8 kap.),

– Hälso- och sjukvårdens ansvarsnämnd (9 kap.), och

– straffbestämmelser och överklagande m.m. (10 kap.).

Allmänna bestämmelser om mål och krav på hälso- och sjukvården och tandvården finns i hälso- och sjukvårdslagen ([2017:30](https://selex.se/eli/sfs/2017/30)), patientlagen ([2014:821](https://selex.se/eli/sfs/2014/821)) och tandvårdslagen ([1985:125](https://selex.se/eli/sfs/1985/125)). Lag ([2017:62](https://selex.se/eli/sfs/2017/62)).

</section>
<section id="kap1.1" class="paragraf" selex:status="ikraft" selex:ikraft_datum="2026-01-01">

#### 1 §

Denna lag syftar till att främja hög patientsäkerhet inom hälso- och sjukvård och därmed jämförlig verksamhet. I lagen finns bestämmelser om

- anmälnings- och tillståndsplikt m.m. (2 kap.),

- vårdgivarens skyldighet att bedriva ett systematiskt patientsäkerhetsarbete (3 kap.),

- behörighetsfrågor (4 kap.),

- begränsningar i rätten för andra än hälso- och sjukvårdspersonal att vidta vissa hälso- och sjukvårdande åtgärder (5 kap.),

- skyldigheter för hälso- och sjukvårdspersonal m.fl. (6 kap.),

- Inspektionen för vård och omsorgs tillsyn (7 kap.),

- prövotid och återkallelse av legitimation m.m. (8 kap.),

- Hälso- och sjukvårdens ansvarsnämnd (9 kap.), och

- straffbestämmelser och överklagande m.m. (10 kap.).

Allmänna bestämmelser om mål och krav på hälso- och sjukvården och tandvården finns i hälso- och sjukvårdslagen ([2017:30](https://selex.se/eli/sfs/2017/30)), patientlagen ([2014:821](https://selex.se/eli/sfs/2014/821)) och tandvårdslagen ([1985:125](https://selex.se/eli/sfs/1985/125)). Lag ([2025:1302](https://selex.se/eli/sfs/2025/1302)).

</section>

</section>
<section id="kap1.definitioner">

### Definitioner

<section id="kap1.2" class="paragraf">

#### 2 §

Med hälso- och sjukvård avses i denna lag verksamhet som omfattas av hälso- och sjukvårdslagen ([2017:30](https://selex.se/eli/sfs/2017/30)), tandvårdslagen ([1985:125](https://selex.se/eli/sfs/1985/125)), lagen ([2001:499](https://selex.se/eli/sfs/2001/499)) om omskärelse av pojkar, lagen ([2018:744](https://selex.se/eli/sfs/2018/744)) om försäkringsmedicinska utredningar, lagen ([2019:1297](https://selex.se/eli/sfs/2019/1297)) om koordineringsinsatser för sjukskrivna patienter, lagen ([2021:363](https://selex.se/eli/sfs/2021/363)) om estetiska kirurgiska ingrepp och estetiska injektionsbehandlingar samt verksamhet inom detaljhandel med läkemedel enligt lagen ([2009:366](https://selex.se/eli/sfs/2009/366)) om handel med läkemedel. Lag ([2021:366](https://selex.se/eli/sfs/2021/366)).

</section>
<section id="kap1.3" class="paragraf">

#### 3 §

Med vårdgivare avses i denna lag statlig myndighet, region och kommun i fråga om sådan hälso- och sjukvård som myndigheten, regionen eller kommunen har ansvar för samt annan juridisk person eller enskild näringsidkare som bedriver hälso- och sjukvård. Lag ([2019:945](https://selex.se/eli/sfs/2019/945)).

</section>
<section id="kap1.4" class="paragraf">

#### 4 §

Med hälso- och sjukvårdspersonal avses i denna lag

1. den som har legitimation för ett yrke inom hälso- och sjukvården,

2. personal som är verksam vid sjukhus och andra vårdinrättningar och som medverkar i hälso- och sjukvård av patienter,

3. den som i annat fall vid hälso- och sjukvård av patienter biträder en legitimerad yrkesutövare,

4. apotekspersonal som tillverkar eller expedierar läkemedel eller lämnar råd och upplysningar,

5. personal vid Giftinformationscentralen som lämnar råd och upplysningar, och

6. personal vid larmcentral och sjukvårdsrådgivning som förmedlar hjälp eller lämnar råd och upplysningar till vårdsökande.

Vid tillämpningen av första stycket 1 och 3 jämställs med legitimerad yrkesutövare den som enligt särskilt förordnande har motsvarande behörighet.

Regeringen får meddela föreskrifter om att andra grupper av yrkesutövare inom hälso- och sjukvården ska omfattas av lagen. Lag ([2016:150](https://selex.se/eli/sfs/2016/150)).

</section>
<section id="kap1.5" class="paragraf">

#### 5 §

Med vårdskada avses i denna lag lidande, kroppslig eller psykisk skada eller sjukdom samt dödsfall som hade kunnat undvikas om adekvata åtgärder hade vidtagits vid patientens kontakt med hälso- och sjukvården.

Med allvarlig vårdskada avses vårdskada som

1. är bestående och inte ringa, eller

2. har lett till att patienten fått ett väsentligt ökat vårdbehov eller avlidit.

</section>
<section id="kap1.6" class="paragraf">

#### 6 §

Med patientsäkerhet avses i denna lag skydd mot vårdskada.

</section>

</section>

</section>
<section id="kap2" class="kapitel" selex:status="upphord" selex:upphor_datum="2026-01-01">

## 2 kap. Anmälan av verksamhet m.m.

</section>
<section id="kap2" class="kapitel" selex:status="ikraft" selex:ikraft_datum="2026-01-01">

## 2 kap. Anmälnings- och tillståndsplikt m.m.

<section id="kap2.anmälan-av-verksamhet" selex:status="upphord" selex:upphor_datum="2026-01-01">

### Anmälan av verksamhet

<section id="kap2.1" class="paragraf" selex:status="upphord" selex:upphor_datum="2026-01-01">

#### 1 §

Den som avser att bedriva verksamhet som omfattas av Inspektionen för vård och omsorgs tillsyn enligt denna lag ska anmäla detta till inspektionen senast en månad innan verksamheten påbörjas. Lag ([2012:957](https://selex.se/eli/sfs/2012/957)).

</section>

</section>
<section id="kap2.anmälningsplikt" selex:status="ikraft" selex:ikraft_datum="2026-01-01">

### Anmälningsplikt

<section id="kap2.1" class="paragraf" selex:status="ikraft" selex:ikraft_datum="2026-01-01">

#### 1 §

Den som avser att bedriva verksamhet som omfattas av Inspektionen för vård och omsorgs tillsyn enligt denna lag ska anmäla detta till inspektionen senast en månad innan verksamheten påbörjas.

Första stycket gäller inte verksamhet som är tillståndspliktig enligt [4 §](#kap1.4). Lag ([2025:1302](https://selex.se/eli/sfs/2025/1302)).

</section>
<section id="kap2.2" class="paragraf" selex:status="upphord" selex:upphor_datum="2026-01-01">

#### 2 §

Om verksamheten helt eller till väsentlig del förändras eller flyttas, ska detta anmälas till Inspektionen för vård och omsorg inom en månad efter genomförandet. Om verksamheten läggs ned, ska det snarast anmälas till inspektionen. Lag ([2012:957](https://selex.se/eli/sfs/2012/957)).

</section>
<section id="kap2.2" class="paragraf" selex:status="ikraft" selex:ikraft_datum="2026-01-01">

#### 2 §

Om verksamheten helt eller till väsentlig del förändras eller flyttas, ska detta anmälas till Inspektionen för vård och omsorg inom en månad efter genomförandet. Om verksamheten läggs ned av andra skäl än att ett tillstånd enligt [4 §](#kap1.4) har återkallats, ska det snarast anmälas till inspektionen. Lag ([2025:1302](https://selex.se/eli/sfs/2025/1302)).

</section>
<section id="kap2.3" class="paragraf">

#### 3 §

Regeringen eller den myndighet som regeringen bestämmer meddelar föreskrifter om hur anmälningsskyldigheten enligt 1 och [2 §](#kap1.2)§ ska fullgöras.

</section>

</section>
<section id="kap2.register" selex:status="upphord" selex:upphor_datum="2026-01-01">

### Register

<section id="kap2.4" class="paragraf" selex:status="upphavd" selex:upphor_datum="2026-01-01" selex:upphavd="true">

#### /Ny beteckning 2 kap. 11 § U:2026-01-01/ 4 §

Inspektionen för vård och omsorg ska föra ett automatiserat register över verksamheter som anmälts enligt detta kapitel. Registret får användas för tillsyn och forskning samt för framställning av statistik.

Inspektionen för vård och omsorg ska också föra ett automatiserat register över sjukvårdsinrättningar och enheter som avses i 7 kap. [7 §](#kap7.7). Registret får användas för tillsyn, forskning, framställning av statistik och för placering av patienter.

Inspektionen för vård och omsorg är personuppgiftsansvarig för behandlingen av personuppgifter i registren.

Regeringen meddelar föreskrifter om vilken myndighet som får ha direktåtkomst till uppgifterna i Inspektionen för vård och omsorgs register. Lag ([2012:957](https://selex.se/eli/sfs/2012/957)).

</section>

</section>
<section id="kap2.tillståndsplikt-för-att-bedriv" selex:status="ikraft" selex:ikraft_datum="2026-01-01">

### Tillståndsplikt för att bedriva viss tandvårdsverksamhet

<section id="kap2.4" class="paragraf" selex:status="ikraft" selex:ikraft_datum="2026-01-01">

#### 4 §

En privat vårdgivare får inte utan tillstånd av Inspektionen för vård och omsorg yrkesmässigt bedriva verksamhet som omfattas av tandvårdslagen ([1985:125](https://selex.se/eli/sfs/1985/125)).

Ett tillstånd ska avse verksamhet vid en eller flera mottagningar eller motsvarande. Lag ([2025:1302](https://selex.se/eli/sfs/2025/1302)).

</section>
<section id="kap2.5" class="paragraf" selex:status="upphavd" selex:upphor_datum="2026-01-01" selex:upphavd="true">

#### /Ny beteckning 2 kap. 12 § U:2026-01-01/ 5 §

Regeringen meddelar föreskrifter om

1. begränsningar av de uppgifter som registren enligt [4 §](#kap1.4) får innehålla, och

2. gallring av uppgifter i registren enligt [4 §](#kap1.4).

</section>
<section id="kap2.5" class="paragraf" selex:status="ikraft" selex:ikraft_datum="2026-01-01">

#### 5 §

Inspektionen för vård och omsorg får bevilja tillstånd enligt [4 §](#kap1.4) endast under förutsättning att vårdgivaren

1. kan fullgöra sina skyldigheter enligt 3 kap.,

2. genom erfarenhet eller på annat sätt har fått insikt i de föreskrifter som gäller för verksamheten,

3. har ekonomiska förutsättningar att följa de föreskrifter som gäller för verksamheten, och

4. i övrigt bedöms lämplig.

Vid lämplighetsbedömningen enligt första stycket 4 ska vårdgivarens vilja och förmåga att fullgöra sina skyldigheter mot det allmänna, laglydnad i övrigt och andra omständigheter av betydelse beaktas. Lag ([2025:1302](https://selex.se/eli/sfs/2025/1302)).

</section>
<section id="kap2.6" class="paragraf" selex:status="ikraft" selex:ikraft_datum="2026-01-01">

#### 6 §

Om vårdgivaren är ett aktiebolag eller en ekonomisk förening ska prövningen enligt [5 §](#kap1.5) första stycket 2 sammantaget avse

1. den verkställande direktören, om det finns en sådan,

2. samtliga styrelseledamöter och styrelsesuppleanter,

3. personer som genom ledande ställning eller på annat sätt har ett bestämmande inflytande över verksamheten,

4. personer som genom ett direkt eller indirekt ägande har ett väsentligt inflytande över verksamheten,

5. samtliga delägare i aktiebolag och ekonomiska föreningar som är fåmansföretag enligt [56 kap. 2 § inkomstskattelagen](https://selex.se/eli/sfs/1999/1229#kap56.2) ([1999:1229](https://selex.se/eli/sfs/1999/1229)), och

6. verksamhetschefen.

Om vårdgivaren är ett kommanditbolag eller ett annat handelsbolag ska prövningen enligt [5 §](#kap1.5) första stycket 2 sammantaget avse

1. samtliga bolagsmän,

2. personer som genom ledande ställning eller på annat sätt har ett bestämmande inflytande över verksamheten,

3. personer som genom ett direkt eller indirekt ägande har ett väsentligt inflytande över verksamheten, och

4. verksamhetschefen.

Det krävs även att den juridiska personen och samtliga personer som anges i första och andra styckena bedöms lämpliga enligt [5 §](#kap1.5) första stycket 4. Lag ([2025:1302](https://selex.se/eli/sfs/2025/1302)).

</section>
<section id="kap2.7" class="paragraf" selex:status="ikraft" selex:ikraft_datum="2026-01-01">

#### 7 §

Ett tillstånd enligt [4 §](#kap1.4) får begränsas till att avse viss tandvård eller en viss patientgrupp, eller förenas med andra villkor av betydelse för patientsäkerheten. Lag ([2025:1302](https://selex.se/eli/sfs/2025/1302)).

</section>
<section id="kap2.8" class="paragraf" selex:status="ikraft" selex:ikraft_datum="2026-01-01">

#### 8 §

Den som har beviljats tillstånd enligt [4 §](#kap1.4) ska anmäla förändringar i den krets av personer som avses i [6 §](#kap1.6) första eller andra stycket till Inspektionen för vård och omsorg senast en månad efter förändringen. Lag ([2025:1302](https://selex.se/eli/sfs/2025/1302)).

</section>
<section id="kap2.9" class="paragraf" selex:status="ikraft" selex:ikraft_datum="2026-01-01">

#### 9 §

Inspektionen för vård och omsorg får ta ut en avgift för ansökningar om tillstånd enligt [4 §](#kap1.4). Lag ([2025:1302](https://selex.se/eli/sfs/2025/1302)).

</section>
<section id="kap2.10" class="paragraf" selex:status="ikraft" selex:ikraft_datum="2026-01-01">

#### 10 §

Regeringen eller den myndighet som regeringen bestämmer får meddela föreskrifter om

1. kraven för tillstånd enligt 5 och [6 §](#kap1.6)§,

2. begränsningar av och villkor för tillstånd enligt [7 §](#kap1.7), och

3. avgift för ansökningar enligt [9 §](#kap1.9). Lag ([2025:1302](https://selex.se/eli/sfs/2025/1302)).

</section>

</section>
<section id="kap2.register" selex:status="ikraft" selex:ikraft_datum="2026-01-01">

### Register

<section id="kap2.11" class="paragraf" selex:status="ikraft" selex:ikraft_datum="2026-01-01">

#### 11 §

Inspektionen för vård och omsorg ska föra ett automatiserat register över verksamheter som anmälts eller omfattas av tillstånd enligt detta kapitel. Registret får användas för tillsyn och forskning samt för framställning av statistik.

Inspektionen för vård och omsorg ska också föra ett automatiserat register över sjukvårdsinrättningar och enheter som avses i 7 kap. [7 §](#kap7.7). Registret får användas för tillsyn, forskning, framställning av statistik och för placering av patienter.

Inspektionen för vård och omsorg är personuppgiftsansvarig för behandlingen av personuppgifter i registren. Lag ([2025:1302](https://selex.se/eli/sfs/2025/1302)).

</section>
<section id="kap2.12" class="paragraf" selex:status="ikraft" selex:ikraft_datum="2026-01-01">

#### 12 §

Regeringen kan med stöd av [8 kap. 7 § regeringsformen](https://selex.se/eli/sfs/1974/152#kap8.7) meddela föreskrifter om

1. vilka myndigheter som får ha direktåtkomst till uppgifterna i registren enligt [11 §](#kap1.11), och

2. gallring av uppgifter i registren. Lag ([2025:1302](https://selex.se/eli/sfs/2025/1302)).

</section>

</section>

</section>
<section id="kap3" class="kapitel">

## 3 kap. Vårdgivarens skyldighet att bedriva ett systematiskt patientsäkerhetsarbete

<section id="kap3.allmänna-bestämmelser">

### Allmänna bestämmelser

<section id="kap3.1" class="paragraf">

#### 1 §

Vårdgivaren ska planera, leda och kontrollera verksamheten på ett sätt som leder till att kravet på god vård i hälso- och sjukvårdslagen ([2017:30](https://selex.se/eli/sfs/2017/30)) respektive tandvårdslagen ([1985:125](https://selex.se/eli/sfs/1985/125)) upprätthålls. Lag ([2017:62](https://selex.se/eli/sfs/2017/62)).

</section>
<section id="kap3.2" class="paragraf">

#### 2 §

Vårdgivaren ska vidta de åtgärder som behövs för att förebygga att patienter drabbas av vårdskador. För åtgärder som inte kan vidtas omedelbart ska en tidsplan upprättas.

</section>
<section id="kap3.3" class="paragraf">

#### 3 §

Vårdgivaren ska utreda händelser i verksamheten som har medfört eller hade kunnat medföra en vårdskada. Syftet med utredningen ska vara att

1. så långt som möjligt klarlägga händelseförloppet och vilka faktorer som har påverkat det, samt

2. ge underlag för beslut om åtgärder som ska ha till ändamål att hindra att liknande händelser inträffar på nytt, eller att begränsa effekterna av sådana händelser om de inte helt går att förhindra.

Motsvarande utredningsskyldighet har den som bedriver verksamhet som avses i 7 kap. [7 §](#kap7.7) för händelser i verksamheten som har medfört eller hade kunnat medföra en sådan allvarlig skada som avses i [6 §](#kap3.6).

</section>
<section id="kap3.4" class="paragraf">

#### 4 §

Vårdgivaren ska ge patienterna och deras närstående möjlighet att delta i patientsäkerhetsarbetet.

</section>

</section>
<section id="kap3.anmälningsskyldighet-till-insp">

### Anmälningsskyldighet till Inspektionen för vård och omsorg

<section id="kap3.5" class="paragraf">

#### 5 §

Vårdgivaren ska, om inte något annat särskilt föreskrivs i enlighet med tredje stycket, till Inspektionen för vård och omsorg anmäla händelser som har medfört eller hade kunnat medföra en allvarlig vårdskada. Motsvarande anmälningsskyldighet har den som bedriver verksamhet som avses i 7 kap. [2 §](#kap7.2). Anmälan ska göras snarast efter det att händelsen har inträffat.

Vårdgivaren ska samtidigt med anmälan eller snarast därefter till Inspektionen för vård och omsorg ge in den utredning av händelsen som föreskrivs i [3 §](#kap3.3) första stycket.

Regeringen eller den myndighet som regeringen bestämmer kan med stöd av [8 kap. 7 § regeringsformen](https://selex.se/eli/sfs/1974/152#kap8.7) meddela föreskrifter om anmälningar från vårdgivare inom Försvarsmakten och Försvarets materielverk. Lag ([2017:786](https://selex.se/eli/sfs/2017/786)).

</section>
<section id="kap3.6" class="paragraf">

#### 6 §

Om någon har drabbats av eller utsatts för risk att drabbas av annan allvarlig skada än vårdskada till följd av säkerhetsbrister i verksamheten vid en sjukvårdsinrättning eller enhet som avses i 7 kap. [7 §](#kap7.7), ska vårdgivaren eller enheten snarast efter det att händelsen har inträffat anmäla detta till Inspektionen för vård och omsorg.

Vårdgivaren eller enheten ska samtidigt med anmälan eller snarast därefter till Inspektionen för vård och omsorg ge in den utredning av händelsen som föreskrivs i [3 §](#kap3.3) andra stycket. Lag ([2012:957](https://selex.se/eli/sfs/2012/957)).

</section>
<section id="kap3.7" class="paragraf">

#### 7 §

En vårdgivare ska snarast anmäla till Inspektionen för vård och omsorg om det finns skälig anledning att befara att en person, som har legitimation för ett yrke inom hälso- och sjukvården och som är verksam eller har varit verksam hos vårdgivaren, kan utgöra en fara för patientsäkerheten. Lag ([2012:957](https://selex.se/eli/sfs/2012/957)).

</section>

</section>
<section id="kap3.skyldighet-att-informera-patie">

### Skyldighet att informera patienter om inträffade vårdskador

<section id="kap3.8" class="paragraf">

#### 8 §

Vårdgivaren ska snarast informera en patient som har drabbats av en vårdskada om

1. att det inträffat en händelse som har medfört en vårdskada,

2. vilka åtgärder som vårdgivaren avser att vidta för att en liknande händelse inte ska inträffa igen,

3. vårdgivarens skyldighet att hantera klagomål och synpunkter,

4. patientnämndernas uppgift enligt [2 §](#kap3.2) första stycket lagen ([2017:372](https://selex.se/eli/sfs/2017/372)) om stöd vid klagomål mot hälso- och sjukvården att hjälpa patienten att föra fram klagomål och att få sina klagomål besvarade av vårdgivaren,

5. möjligheten att anmäla klagomål till Inspektionen för vård och omsorg enligt 7 kap. [10 §](#kap7.10), och

6. möjligheten att begära ersättning enligt patientskadelagen ([1996:799](https://selex.se/eli/sfs/1996/799)) eller från läkemedelsförsäkringen.

Informationen ska lämnas till en närstående till patienten, om patienten begär det eller inte själv kan ta del av informationen.

Uppgift om den information som har lämnats ska antecknas i patientjournalen. Lag ([2017:378](https://selex.se/eli/sfs/2017/378)).

</section>
<section id="kap3.8a" class="paragraf">

#### 8 a §

Vårdgivaren ska från patienter och deras närstående ta emot klagomål mot och synpunkter på den egna verksamheten. Lag ([2017:378](https://selex.se/eli/sfs/2017/378)).

</section>
<section id="kap3.8b" class="paragraf">

#### 8 b §

Vårdgivaren ska snarast besvara klagomål från patienter och deras närstående. Klagomålen ska besvaras på lämpligt sätt och med hänsyn till klagomålets art och den enskildes förmåga att tillgodogöra sig information.

Vårdgivaren ska ge klaganden

1. en förklaring till vad som har inträffat, och

2. i förekommande fall, en beskrivning av vilka åtgärder som vårdgivaren avser att vidta för att en liknande händelse inte ska inträffa igen. Lag ([2017:378](https://selex.se/eli/sfs/2017/378)).

</section>
<section id="kap3.8c" class="paragraf">

#### 8 c §

Information enligt 8 eller [8 b §](#kap3.8b) får inte lämnas till patienten eller någon närstående om bestämmelser om sekretess eller tystnadsplikt hindrar detta. Lag ([2017:378](https://selex.se/eli/sfs/2017/378)).

</section>
<section id="kap3.8d" class="paragraf">

#### 8 d §

Vårdgivaren är skyldig att bistå nämnden i den utsträckning som behövs för att nämnden ska kunna fullgöra sitt uppdrag enligt [2 §](#kap3.2) första stycket lagen ([2017:372](https://selex.se/eli/sfs/2017/372)) om stöd vid klagomål mot hälso- och sjukvården. Lag ([2017:378](https://selex.se/eli/sfs/2017/378)).

</section>
<section id="kap3.8e" class="paragraf">

#### 8 e §

Om det står klart att klagomålet bör hanteras av en annan vårdgivare än den som har tagit emot klagomålet, får mottagaren överlämna ärendet till den andra vårdgivaren för den fortsatta hanteringen. Ärendet ska i sådana fall lämnas över skyndsamt. Lag ([2017:378](https://selex.se/eli/sfs/2017/378)).

</section>

</section>
<section id="kap3.dokumentationsskyldighet">

### Dokumentationsskyldighet

<section id="kap3.9" class="paragraf">

#### 9 §

Vårdgivaren ska dokumentera hur det organisatoriska ansvaret för patientsäkerhetsarbetet är fördelat inom verksamheten.

</section>
<section id="kap3.10" class="paragraf">

#### 10 §

Vårdgivaren ska senast den 1 mars varje år upprätta en patientsäkerhetsberättelse av vilken det ska framgå

1. hur patientsäkerhetsarbetet har bedrivits under föregående kalenderår,

2. vilka åtgärder som har vidtagits för att öka patientsäkerheten, och

3. vilka resultat som har uppnåtts.

Patientsäkerhetsberättelsen ska hållas tillgänglig för den som önskar ta del av den.

Bemyndigande m.m.

</section>
<section id="kap3.11" class="paragraf">

#### 11 §

Regeringen eller den myndighet som regeringen bestämmer får meddela föreskrifter om vilka moment som ska ingå i vårdgivarens systematiska patientsäkerhetsarbete.

</section>
<section id="kap3.12" class="paragraf">

#### 12 §

Regeringen eller den myndighet som regeringen bestämmer meddelar föreskrifter om

1. hur anmälningsskyldigheten enligt 5-[7 §](#kap3.7)§ ska fullgöras, och

2. vilka uppgifter som ska ingå i en patientsäkerhetsberättelse enligt [10 §](#kap3.10).

</section>

</section>

</section>
<section id="kap4" class="kapitel">

## 4 kap. Behörighetsfrågor

<section id="kap4.legitimation">

### Legitimation

<section id="kap4.1" class="paragraf">

#### 1 §

Den som i enlighet med vad som anges i nedanstående tabell har avlagt högskoleexamen eller har gått igenom utbildning och som, i förekommande fall, fullgjort praktisk tjänstgöring ska efter ansökan få legitimation för yrket.

Legitimation får inte meddelas om förhållandena är sådana att legitimationen skulle ha återkallats enligt bestämmelserna i 8 kap. om sökanden hade varit legitimerad.

En legitimerad psykoterapeut ska i samband med sin yrkesutövning ange sin grundutbildning.

Regeringen eller den myndighet som regeringen bestämmer får i de fall som anges i tabellen meddela föreskrifter om vilken utbildning och praktisk tjänstgöring som krävs för att få legitimation.

Yrke/Yrkestitel         Utbildning              Praktisk tjänstgöring

1. apotekare		apotekarexamen

2. arbetsterapeut	arbetsterapeutexamen

3. audionom		audionomexamen

4. barnmorska		barnmorskeexamen

5. biomedicinsk analytiker		biomedicinsk analytikerexamen

6. dietist 		dietistexamen

7. fysioterapeut	fysioterapeutexamen

8. hälso- och sjukvårdskurator	hälso- och sjukvårds- kuratorsexamen

9. kiropraktor		enligt föreskrifter	enligt föreskrifter

10. logoped		logopedexamen

11. läkare		läkarexamen

12. naprapat		enligt föreskrifter	enligt föreskrifter

13. optiker		optikerexamen

14. ortopedingenjör	ortopedingenjörsexamen

15. psykolog		psykologexamen		enligt föreskrifter

16. psykoterapeut	psykoterapeutexamen

17. receptarie		receptarieexamen

18. röntgensjuk- sköterska		röntgensjuksköterske- examen

19. sjukhusfysiker	sjukhusfysikerexamen

20. sjuksköterska	sjuksköterskeexamen

21. tandhygienist	tandhygienistexamen

22. tandläkare		tandläkarexamen

Regeringen får meddela föreskrifter om att även andra utbildningar än dem som anges i tabellen ska ge rätt till legitimation. Lag ([2018:1996](https://selex.se/eli/sfs/2018/1996)).

</section>
<section id="kap4.2" class="paragraf">

#### 2 §

Den som på annat sätt än genom sådan utbildning eller praktisk tjänstgöring som avses i [1 §](#kap4.1) har förvärvat motsvarande kompetens, får efter ansökan ges legitimation för yrket.

</section>
<section id="kap4.3" class="paragraf">

#### 3 §

Beteckningen legitimerad får användas endast av den som fått legitimation enligt 1 eller [2 §](#kap4.2).

</section>

</section>
<section id="kap4.ensamrätt-till-yrke">

### Ensamrätt till yrke

<section id="kap4.4" class="paragraf">

#### 4 §

Behörig att utöva yrke som apotekare, barnmorska, läkare, receptarie och tandläkare är endast den som har legitimation för yrket eller som särskilt förordnats att utöva det.

</section>

</section>
<section id="kap4.skyddad-yrkestitel">

### Skyddad yrkestitel

<section id="kap4.5" class="paragraf">

#### 5 §

En i [1 §](#kap4.1) angiven yrkestitel får användas endast av den som har legitimation för yrket eller genomgår föreskriven praktisk tjänstgöring.

</section>
<section id="kap4.5a" class="paragraf">

#### 5 a §

I yrkesverksamhet på hälso- och sjukvårdens område får endast den som har bevis om rätt att använda yrkestiteln undersköterska använda titeln.

Bevis om rätt att använda yrkestiteln undersköterska ska efter ansökan utfärdas till den som

1. har en utbildning med inriktning mot vård och omsorg från gymnasieskolan eller kommunal vuxenutbildning, eller

2. har förvärvat en kompetens som motsvarar den som uppnås genom en sådan utbildning som avses i 1. Lag ([2021:739](https://selex.se/eli/sfs/2021/739)).

</section>
<section id="kap4.6" class="paragraf">

#### 6 §

I yrkesverksamhet på hälso- och sjukvårdens område får den som enligt 5 eller [5 a §](#kap4.5a) saknar behörighet att använda en skyddad yrkestitel inte använda en titel som kan förväxlas med en sådan titel. Lag ([2021:739](https://selex.se/eli/sfs/2021/739)).

</section>
<section id="kap4.7" class="paragraf" selex:status="upphavd" selex:upphavd="true">

#### 7 §

Har upphävts genom lag ([2012:310](https://selex.se/eli/sfs/2012/310)).

</section>

</section>
<section id="kap4.specialistkompetens">

### Specialistkompetens

<section id="kap4.8" class="paragraf">

#### 8 §

En legitimerad läkare, sjukhusfysiker eller tandläkare som har gått igenom viss vidareutbildning ska efter ansökan få bevis om specialistkompetens.

Om inte annat särskilt föreskrivs, får en läkare, sjukhusfysiker eller tandläkare ange att han eller hon har specialistkompetens inom specialiteten i sitt yrke endast om han eller hon har ett bevis om specialistkompetens enligt första stycket. Lag ([2018:402](https://selex.se/eli/sfs/2018/402)).

</section>
<section id="kap4.9" class="paragraf">

#### 9 §

Om inte annat särskilt föreskrivs, får en sjuksköterska använda en titel som motsvaras av en specialistsjuksköterskeexamen endast om han eller hon har avlagt en sådan examen. Lag ([2016:150](https://selex.se/eli/sfs/2016/150)).

</section>

</section>
<section id="kap4.prövning-av-behörighetsfrågor">

### Prövning av behörighetsfrågor

<section id="kap4.10" class="paragraf">

#### 10 §

Socialstyrelsen prövar ansökningar om legitimation, särskilt förordnande att utöva yrke, bevis om specialistkompetens och bevis om rätt att använda yrkestiteln undersköterska.

Regeringen eller den myndighet som regeringen bestämmer får meddela föreskrifter om att även en region eller en kommun som inte ingår i en region får besluta om särskilt förordnande att utöva yrke. Lag ([2021:739](https://selex.se/eli/sfs/2021/739)).

</section>

</section>
<section id="kap4.övriga-bemyndiganden">

### Övriga bemyndiganden

<section id="kap4.11" class="paragraf">

#### 11 §

Regeringen eller den myndighet som regeringen bestämmer får meddela föreskrifter om legitimation och annan behörighet enligt detta kapitel. Lag ([2021:739](https://selex.se/eli/sfs/2021/739)).

</section>
<section id="kap4.11a" class="paragraf">

#### 11 a §

Regeringen eller den myndighet som regeringen bestämmer får meddela föreskrifter om vilken praktisk tjänstgöring (allmäntjänstgöring) som krävs för att få legitimation som läkare. Lag ([2021:448](https://selex.se/eli/sfs/2021/448)).

</section>
<section id="kap4.12" class="paragraf">

#### 12 §

Regeringen får meddela föreskrifter om avgifter för prövning av ansökan om

- legitimation och annan behörighet, och

- intyg om godkänd bastjänstgöring. Lag ([2021:448](https://selex.se/eli/sfs/2021/448)).

</section>

</section>

</section>
<section id="kap5" class="kapitel">

## 5 kap. Begränsningar i rätten för andra än hälso- och sjukvårdspersonal att vidta vissa hälso- och sjukvårdande åtgärder

<section id="kap5.1" class="paragraf">

#### 1 §

Andra än hälso- och sjukvårdspersonal får inte yrkesmässigt undersöka någon annans hälsotillstånd eller behandla någon annan för sjukdom eller därmed jämförligt tillstånd genom att vidta eller föreskriva någon av följande åtgärder i förebyggande, botande eller lindrande syfte:

1. behandla sådana smittsamma sjukdomar som enligt smittskyddslagen ([2004:168](https://selex.se/eli/sfs/2004/168)) är anmälningspliktiga sjukdomar,

2. behandla cancer och andra elakartade svulster, diabetes, epilepsi eller sjukliga tillstånd i samband med havandeskap eller förlossning,

3. undersöka eller behandla någon annan under allmän bedövning eller under lokal bedövning genom injektion av bedövningsmedel eller under hypnos,

4. behandla någon annan med radiologiska metoder,

5. utan personlig undersökning av den som sökt honom eller henne, lämna skriftliga råd eller anvisningar för behandling,

6. undersöka eller behandla barn under åtta år, eller

7. prova ut kontaktlinser.

</section>

</section>
<section id="kap6" class="kapitel">

## 6 kap. Skyldigheter för hälso- och sjukvårdspersonal m.fl.

<section id="kap6.allmänna-skyldigheter">

### Allmänna skyldigheter

<section id="kap6.1" class="paragraf">

#### 1 §

Hälso- och sjukvårdspersonalen ska utföra sitt arbete i överensstämmelse med vetenskap och beprövad erfarenhet. En patient ska ges sakkunnig och omsorgsfull hälso- och sjukvård som uppfyller dessa krav. Vården ska så långt som möjligt utformas och genomföras i samråd med patienten. Patienten ska visas omtanke och respekt.

</section>
<section id="kap6.2" class="paragraf">

#### 2 §

Den som tillhör hälso- och sjukvårdspersonalen bär själv ansvaret för hur han eller hon fullgör sina arbetsuppgifter.

Första stycket innebär ingen inskränkning i vårdgivarens ansvar enligt denna lag eller annan författning.

</section>
<section id="kap6.3" class="paragraf">

#### 3 §

Den som tillhör hälso- och sjukvårdspersonalen får delegera en arbetsuppgift till någon annan endast när det är förenligt med kravet på en god och säker vård.

Den som delegerar en arbetsuppgift till någon annan, ansvarar för att denne har förutsättningar att fullgöra uppgiften.

</section>
<section id="kap6.4" class="paragraf">

#### 4 §

Hälso- och sjukvårdspersonalen är skyldig att bidra till att hög patientsäkerhet upprätthålls. Personalen ska i detta syfte till vårdgivaren rapportera risker för vårdskador samt händelser som har medfört eller hade kunnat medföra en vårdskada.

Hälso- och sjukvårdspersonalen har motsvarande rapporteringsskyldighet även när det gäller andra skador än vårdskador till följd av säkerhetsbrister i verksamheten vid en sådan sjukvårdsinrättning eller enhet som avses i 7 kap. [7 §](#kap7.7).

</section>
<section id="kap6.5" class="paragraf" selex:status="upphord" selex:upphor_datum="2026-01-15">

#### 5 §

Hälso- och sjukvårdspersonalen ska i frågor som rör barn som far illa eller riskerar att fara illa samverka med samhällsorgan, organisationer och andra som berörs. I fråga om utlämnande av uppgifter gäller de begränsningar som följer av 12-[14 §](#kap6.14)§ och av offentlighets- och sekretesslagen ([2009:400](https://selex.se/eli/sfs/2009/400)).

Hälso- och sjukvårdspersonalen ska särskilt beakta ett barns behov av information, råd och stöd om barnets förälder eller någon annan vuxen som barnet varaktigt bor tillsammans med

1. har en psykisk störning eller en psykisk funktionsnedsättning,

2. har en allvarlig fysisk sjukdom eller skada,

3. är missbrukare av alkohol eller något annat beroendeframkallande medel, eller

4. utsätter eller har utsatt barnet eller en närstående till barnet för våld eller andra övergrepp.

Detsamma gäller om barnets förälder eller någon annan vuxen som barnet varaktigt bor tillsammans med oväntat avlider.

Bestämmelser om skyldighet att anmäla till socialnämnden att ett barn kan behöva nämndens skydd finns i [19 kap. 1 och 2 §§ socialtjänstlagen](https://selex.se/eli/sfs/2001/453#kap19.1) ([2025:400](https://selex.se/eli/sfs/2025/400)). Lag ([2025:439](https://selex.se/eli/sfs/2025/439)).

</section>
<section id="kap6.5" class="paragraf" selex:status="ikraft" selex:ikraft_datum="2026-01-15">

#### 5 §

Hälso- och sjukvårdspersonalen ska i frågor som rör barn som far illa eller riskerar att fara illa samverka med samhällsorgan, organisationer och andra som berörs. I fråga om utlämnande av uppgifter gäller de begränsningar som följer av 12-[14 §](#kap6.14)§ och av offentlighets- och sekretesslagen ([2009:400](https://selex.se/eli/sfs/2009/400)).

Hälso- och sjukvårdspersonalen ska särskilt beakta ett barns behov av information, råd och stöd om barnets förälder eller någon annan vuxen som barnet varaktigt bor tillsammans med

1. har en psykisk störning eller en psykisk funktionsnedsättning,

2. har en allvarlig fysisk sjukdom eller skada,

3. är missbrukare av alkohol eller något annat beroendeframkallande medel, eller

4. utsätter eller har utsatt barnet eller en närstående till barnet för våld eller andra övergrepp.

Detsamma gäller om barnets förälder eller någon annan vuxen som barnet varaktigt bor tillsammans med oväntat avlider.

Bestämmelser om skyldigheten att vid kännedom eller misstanke om att ett barn far illa genast anmäla det till socialnämnden finns i [19 kap. 1 och 2 §§ socialtjänstlagen](https://selex.se/eli/sfs/2001/453#kap19.1) ([2025:400](https://selex.se/eli/sfs/2025/400)). Lag ([2025:1496](https://selex.se/eli/sfs/2025/1496)).

</section>
<section id="kap6.6" class="paragraf">

#### 6 §

Den som har ansvaret för hälso- och sjukvården av en patient ska se till att patienten och dennes närstående ges information enligt 3 kap. patientlagen ([2014:821](https://selex.se/eli/sfs/2014/821)). Lag ([2014:828](https://selex.se/eli/sfs/2014/828)).

</section>
<section id="kap6.7" class="paragraf">

#### 7 §

Den som har ansvaret för hälso- och sjukvården av en patient ska medverka till att patienten ges möjlighet att välja behandlingsalternativ respektive hjälpmedel för personer med funktionsnedsättning enligt vad som anges i 7 kap. 1 och [2 §](#kap6.2)§ patientlagen ([2014:821](https://selex.se/eli/sfs/2014/821)).

Den som har ansvaret för hälso- och sjukvården av en patient ska medverka till att patienten får en ny medicinsk bedömning enligt vad som anges i 8 kap. [1 §](#kap8.1) patientlagen.

Denna paragraf omfattar inte tandvård enligt tandvårdslagen ([1985:125](https://selex.se/eli/sfs/1985/125)). Lag ([2014:828](https://selex.se/eli/sfs/2014/828)).

</section>
<section id="kap6.8" class="paragraf">

#### 8 §

Om en patient har avlidit ska den som tillhör hälso- och sjukvårdspersonalen fullgöra sina uppgifter med respekt för den avlidne. Närstående ska visas hänsyn och omtanke.

</section>
<section id="kap6.9" class="paragraf">

#### 9 §

En läkare eller tandläkare som är verksam inom den offentligt bedrivna hälso- och sjukvården är skyldig att, i den omfattning övriga skyldigheter i yrkesutövningen inte hindrar det eller det annars inte finns särskilda skäl mot det, utföra undersökningar och ge utlåtanden över dessa på begäran av länsstyrelse, domstol, åklagarmyndighet, Polismyndigheten eller överförmyndare.

En läkare som är verksam inom den offentligt bedrivna hälso- och sjukvården är på begäran av polisman skyldig att, i den omfattning övriga skyldigheter i yrkesutövningen inte hindrar det eller det annars inte finns särskilda skäl mot det, utföra en undersökning som innebär kroppsbesiktning av någon som är misstänkt för ett brott som kan ge frihetsstraff.

Begränsningen i skyldigheten att utföra undersökningar och ge utlåtanden gäller inte för läkare som är verksam huvudsakligen inom öppen vård och, när det gäller undersökning och utlåtande om alkoholpåverkan, inte heller för någon annan läkare.

I lagen ([2005:225](https://selex.se/eli/sfs/2005/225)) om rättsintyg i anledning av brott finns det särskilda bestämmelser om utlåtanden i vissa fall. Lag ([2014:888](https://selex.se/eli/sfs/2014/888)).

</section>
<section id="kap6.10" class="paragraf">

#### 10 §

Den som i sin yrkesverksamhet inom hälso- och sjukvården utfärdar ett intyg om någons hälsotillstånd eller vård, ska utforma det med noggrannhet och omsorg.

</section>

</section>
<section id="kap6.anmälningsskyldighet-för-hälso">

### Anmälningsskyldighet för hälso- och sjukvårdspersonal som expedierar läkemedel

<section id="kap6.11" class="paragraf">

#### 11 §

Om en legitimerad yrkesutövares förskrivning av narkotiska läkemedel, andra särskilda läkemedel, alkoholhaltiga läkemedel eller teknisk sprit skäligen kan befaras stå i strid med vetenskap och beprövad erfarenhet, ska den hälso- och sjukvårdspersonal som expedierar läkemedel anmäla detta till Inspektionen för vård och omsorg.

Regeringen eller den myndighet som regeringen bestämmer får meddela föreskrifter om vad som avses med särskilda läkemedel. Lag ([2012:957](https://selex.se/eli/sfs/2012/957)).

Tystnadsplikt m.m.

</section>
<section id="kap6.12" class="paragraf">

#### 12 §

Den som tillhör eller har tillhört hälso- och sjukvårdspersonalen inom den enskilda hälso- och sjukvården får inte obehörigen röja vad han eller hon i sin verksamhet har fått veta om en enskilds hälsotillstånd eller andra personliga förhållanden. Som obehörigt röjande anses inte att någon fullgör sådan uppgiftsskyldighet som följer av lag eller förordning.

Tystnadsplikt som gäller för en uppgift om en patients hälsotillstånd gäller även i förhållande till patienten själv, om det med hänsyn till ändamålet med hälso- och sjukvården är av synnerlig vikt att uppgiften inte lämnas till patienten.

För det allmännas verksamhet gäller offentlighets- och sekretesslagen ([2009:400](https://selex.se/eli/sfs/2009/400)).

</section>
<section id="kap6.13" class="paragraf">

#### 13 §

Den som tillhör eller har tillhört hälso- och sjukvårdspersonalen inom den enskilda hälso- och sjukvården får inte obehörigen röja en uppgift från en enskild om någon annan persons hälsotillstånd eller andra personliga förhållanden, om det kan antas att det finns en risk för att den som har lämnat uppgiften eller någon närstående till uppgiftslämnaren utsätts för våld eller annat allvarligt men om uppgiften röjs. Som obehörigt röjande anses inte att någon fullgör sådan uppgiftsskyldighet som följer av lag eller förordning.

För det allmännas verksamhet gäller offentlighets- och sekretesslagen ([2009:400](https://selex.se/eli/sfs/2009/400)).

</section>
<section id="kap6.14" class="paragraf">

#### 14 §

Den som tillhör eller har tillhört hälso- och sjukvårdspersonalen inom den enskilda hälso- och sjukvården får inte obehörigen röja eller utnyttja sådana uppgifter om en viss varas tillverkning eller innehåll, som han eller hon har fått kännedom om i verksamheten och som har lämnats dit för att användas som upplysning om eller underlag för behandling eller annan liknande åtgärd. Som obehörigt röjande anses inte att någon fullgör sådan uppgiftsskyldighet som följer av lag eller förordning.

För det allmännas verksamhet gäller offentlighets- och sekretesslagen ([2009:400](https://selex.se/eli/sfs/2009/400)).

</section>
<section id="kap6.15" class="paragraf" selex:status="upphord" selex:upphor_datum="2026-01-01">

#### 15 §

Utöver vad som annars följer av lag eller förordning är hälso- och sjukvårdspersonalen skyldig att lämna ut sådana uppgifter som

1. gäller huruvida någon vistas på en sjukvårdsinrättning om uppgifterna i ett enskilt fall begärs av en domstol, en åklagarmyndighet, Polismyndigheten, Säkerhetspolisen, Kronofogdemyndigheten, Skatteverket eller Tullverket,

2. begärs av Säkerhetspolisen i ett enskilt fall och behövs i myndighetens verksamhet för personskydd för

a) statschefen, tronföljaren, en annan medlem av kungahuset, en talman, en riksdagsledamot, statsministern, ett statsråd, en statssekreterare eller kabinettssekreteraren,

b) en person vars personskydd Säkerhetspolisen ansvarar för i samband med statsbesök och liknande händelser, eller

c) en person som Säkerhetspolisen i ett enskilt fall har beslutat om personskydd för,

3. begärs av Säkerhetspolisen i ett enskilt fall och behövs i myndighetens verksamhet för att förebygga, förhindra eller upptäcka brottslig verksamhet som innefattar terroristbrottslighet eller brott enligt 18 eller [19 kap. brottsbalken](https://selex.se/eli/sfs/1962/700) eller annat brott mot Sveriges säkerhet,

4. behövs för en rättsmedicinsk undersökning,

5. Socialstyrelsens råd för vissa rättsliga, sociala och medicinska frågor behöver för sin verksamhet,

6. behövs för prövning av ett ärende om att avskilja en studerande från högskoleutbildning eller polisprogrammet, eller

7. behövs för prövning av någons lämplighet att ha körkort, traktorkort eller taxiförarlegitimation enligt taxitrafiklagen ([2012:211](https://selex.se/eli/sfs/2012/211)). Lag ([2025:180](https://selex.se/eli/sfs/2025/180)).

</section>
<section id="kap6.15" class="paragraf" selex:status="ikraft" selex:ikraft_datum="2026-01-01">

#### 15 §

Utöver vad som annars följer av lag eller förordning är hälso- och sjukvårdspersonalen skyldig att lämna ut sådana uppgifter som

1. gäller huruvida någon vistas på en sjukvårdsinrättning, om uppgifterna i ett enskilt fall begärs av en domstol, en åklagarmyndighet, Polismyndigheten, Säkerhetspolisen, Kronofogdemyndigheten, Skatteverket, Tullverket eller, under höjd beredskap, av Försvarsmakten,

2. begärs av Säkerhetspolisen i ett enskilt fall och behövs i myndighetens verksamhet för personskydd för

a) statschefen, tronföljaren, en annan medlem av kungahuset, en talman, en riksdagsledamot, statsministern, ett statsråd, en statssekreterare eller kabinettssekreteraren,

b) en person vars personskydd Säkerhetspolisen ansvarar för i samband med statsbesök och liknande händelser, eller

c) en person som Säkerhetspolisen i ett enskilt fall har beslutat om personskydd för,

3. begärs av Säkerhetspolisen i ett enskilt fall och behövs i myndighetens verksamhet för att förebygga, förhindra eller upptäcka brottslig verksamhet som innefattar terroristbrottslighet eller brott enligt 18 eller [19 kap. brottsbalken](https://selex.se/eli/sfs/1962/700) eller annat brott mot Sveriges säkerhet,

4. behövs för en rättsmedicinsk undersökning,

5. Socialstyrelsens råd för vissa rättsliga, sociala och medicinska frågor behöver för sin verksamhet,

6. behövs för prövning av ett ärende om att avskilja en studerande från högskoleutbildning eller polisprogrammet, eller

7. behövs för prövning av någons lämplighet att ha körkort, traktorkort eller taxiförarlegitimation enligt taxitrafiklagen ([2012:211](https://selex.se/eli/sfs/2012/211)). Lag ([2025:1398](https://selex.se/eli/sfs/2025/1398)).

</section>
<section id="kap6.16" class="paragraf">

#### 16 §

Den som, utan att höra till hälso- och sjukvårdspersonalen, till följd av anställning eller uppdrag eller på annan liknande grund deltar eller har deltagit i enskilt bedriven hälso- och sjukvård får inte obehörigen röja vad han eller hon därvid fått veta om en enskilds hälsotillstånd eller andra personliga förhållanden. Som obehörigt röjande anses inte att någon fullgör uppgiftsskyldighet som följer av lag eller förordning.

För det allmännas verksamhet gäller offentlighets- och sekretesslagen ([2009:400](https://selex.se/eli/sfs/2009/400)).

</section>

</section>
<section id="kap6.bemyndigande">

### Bemyndigande

<section id="kap6.17" class="paragraf">

#### 17 §

Regeringen eller den myndighet som regeringen bestämmer får meddela föreskrifter om skyldigheter för hälso- och sjukvårdspersonalen som behövs till skydd för människors liv, personliga säkerhet eller hälsa.

</section>

</section>

</section>
<section id="kap7" class="kapitel">

## 7 kap. Inspektionen för vård och omsorgs tillsyn

<section id="kap7.allmänna-bestämmelser">

### Allmänna bestämmelser

<section id="kap7.1" class="paragraf">

#### 1 §

Hälso- och sjukvården och dess personal står under tillsyn av Inspektionen för vård och omsorg.

Hälso- och sjukvården inom Försvarsmakten och Försvarets materielverk står under tillsyn av försvarsinspektören för hälsa och miljö. Regeringen eller den myndighet som regeringen bestämmer kan med stöd av [8 kap. 7 § regeringsformen](https://selex.se/eli/sfs/1974/152#kap8.7) meddela föreskrifter om denna tillsyn. Lag ([2017:786](https://selex.se/eli/sfs/2017/786)).

</section>
<section id="kap7.2" class="paragraf">

#### 2 §

Den som, utan att bedriva hälso- och sjukvård, tar emot uppdrag från hälso- och sjukvården avseende provtagning, analys eller annan utredning som utgör ett led i bedömningen av en patients hälsotillstånd eller behandling, står i denna verksamhet också under tillsyn av Inspektionen för vård och omsorg. Lag ([2012:957](https://selex.se/eli/sfs/2012/957)).

</section>
<section id="kap7.3" class="paragraf">

#### 3 §

Tillsyn enligt denna lag innebär granskning av att den verksamhet och den personal som avses i 1 och [2 §](#kap7.2)§ uppfyller krav och mål enligt lagar och andra föreskrifter samt beslut som har meddelats med stöd av sådana föreskrifter.

Tillsynen ska främst inriktas på granskning av att vårdgivaren fullgör sina skyldigheter enligt 3 kap.

Föreläggande enligt 20 och [24 §](#kap7.24)§ och förbud enligt 26-[28 §](#kap7.28)§ får användas endast när verksamheten inte uppfyller de krav som framgår av lagar och andra föreskrifter.

</section>
<section id="kap7.4" class="paragraf">

#### 4 §

Inspektionen för vård och omsorg ska inom ramen för sin tillsyn

1. lämna råd och ge vägledning,

2. kontrollera att brister och missförhållanden avhjälps,

3. förmedla kunskap och erfarenheter som erhålls genom tillsynen, och

4. informera och ge råd till allmänheten. Lag ([2012:957](https://selex.se/eli/sfs/2012/957)).

</section>
<section id="kap7.4a" class="paragraf">

#### 4 a §

Inspektionen för vård och omsorg ska inom ramen för sin tillsyn höra patienter och deras närstående om de förhållanden som tillsynen rör, om detta inte är olämpligt eller obehövligt. Lag ([2017:378](https://selex.se/eli/sfs/2017/378)).

</section>
<section id="kap7.5" class="paragraf">

#### 5 §

Vid tillsyn som rör barns förhållanden får barnet höras om det kan antas att barnet inte tar skada av samtalet. Barnet får höras utan vårdnadshavarens samtycke och utan att vårdnadshavaren är närvarande.

</section>
<section id="kap7.6" class="paragraf">

#### 6 §

Inspektionen för vård och omsorg ska säkerställa att patienters erfarenheter fortlöpande används som underlag för beslut om tillsynens inriktning.

Inspektionen ska kontinuerligt samverka med patientnämnderna och systematiskt tillvarata information som patientnämnder lämnar enligt [7 §](#kap7.7) lagen ([2017:372](https://selex.se/eli/sfs/2017/372)) om stöd vid klagomål mot hälso- och sjukvården. Lag ([2017:378](https://selex.se/eli/sfs/2017/378)).

</section>
<section id="kap7.7" class="paragraf">

#### 7 §

Inspektionen för vård och omsorg utövar tillsyn över säkerheten vid sjukvårdsinrättningar där det får ges vård enligt lagen ([1991:1128](https://selex.se/eli/sfs/1991/1128)) om psykiatrisk tvångsvård eller lagen ([1991:1129](https://selex.se/eli/sfs/1991/1129)) om rättspsykiatrisk vård samt vid enheter för rättspsykiatrisk undersökning.

Regeringen eller den myndighet som regeringen bestämmer får meddela föreskrifter om säkerhetsanpassning och säkerhetsklassificering av sjukvårdsinrättningar och enheter som avses i första stycket. Lag ([2012:957](https://selex.se/eli/sfs/2012/957)).

</section>

</section>
<section id="kap7.anmälningar-från-vårdgivare">

### Anmälningar från vårdgivare

<section id="kap7.8" class="paragraf">

#### 8 §

Inspektionen för vård och omsorg ska säkerställa att händelser som har anmälts till myndigheten enligt 3 kap. [5 §](#kap3.5) har utretts i nödvändig omfattning samt att vårdgivaren har vidtagit de åtgärder som krävs för att uppnå hög patientsäkerhet.

Första stycket gäller i tillämpliga delar även anmälningar enligt 3 kap. [6 §](#kap3.6). Lag ([2012:957](https://selex.se/eli/sfs/2012/957)).

</section>
<section id="kap7.9" class="paragraf">

#### 9 §

Inspektionen för vård och omsorg ska sprida information till vårdgivare och berörda myndigheter om inträffade händelser som har anmälts till myndigheten enligt 3 kap. [5 §](#kap3.5) samt i övrigt vidta de åtgärder som anmälan motiverar för att uppnå hög patientsäkerhet.

Första stycket gäller i tillämpliga delar även anmälningar enligt 3 kap. [6 §](#kap3.6). Lag ([2012:957](https://selex.se/eli/sfs/2012/957)).

</section>

</section>
<section id="kap7.klagomål">

### Klagomål

<section id="kap7.10" class="paragraf">

#### 10 §

Inspektionen för vård och omsorg ska efter anmälan pröva klagomål mot hälso- och sjukvården och dess personal.

Anmälan får göras av den patient som saken gäller eller, om patienten inte själv kan anmäla saken, en närstående till honom eller henne. Lag ([2017:378](https://selex.se/eli/sfs/2017/378)).

</section>
<section id="kap7.11" class="paragraf">

#### 11 §

Inspektionen för vård och omsorg ska, om berörd vårdgivare har fått möjlighet att fullgöra sina skyldigheter enligt 3 kap. [8 b §](#kap3.8b), utreda klagomål som rör

1. kroppslig eller psykisk skada eller sjukdom som uppkommit i samband med hälso- och sjukvård och som är bestående och inte ringa eller har lett till att patienten fått ett väsentligt ökat vårdbehov eller avlidit,

2. tvångsvård enligt lagen ([1991:1128](https://selex.se/eli/sfs/1991/1128)) om psykiatrisk tvångsvård eller lagen ([1991:1129](https://selex.se/eli/sfs/1991/1129)) om rättspsykiatrisk vård eller isolering enligt smittskyddslagen ([2004:168](https://selex.se/eli/sfs/2004/168)), och

3. händelser i samband med hälso- och sjukvård som allvarligt och på ett negativt sätt påverkat eller hotat patientens självbestämmande, integritet eller rättsliga ställning.

Inspektionen för vård och omsorg får utreda klagomål även om förutsättningarna i första stycket inte är uppfyllda.

Klagomål enligt första stycket 2 behöver inte utredas om

1. det är uppenbart att klagomålet är obefogat,

2. klagomålet saknar direkt betydelse för patientsäkerheten och det saknas skäl att överväga åtalsanmälan enligt 23 eller [29 §](#kap7.29), eller

3. det rör ett beslut som går att överklaga med stöd av någon av de i första stycket 2 angivna lagarna.

Inspektionen för vård och omsorg får avstå från att utreda klagomål om händelsen ligger mer än två år tillbaka i tiden. Lag ([2017:378](https://selex.se/eli/sfs/2017/378)).

</section>
<section id="kap7.12" class="paragraf">

#### 12 §

Om vårdgivaren inte fått möjlighet att fullgöra sina skyldigheter enligt 3 kap. [8 b §](#kap3.8b), får Inspektionen för vård och omsorg överlämna klagomålet till vårdgivaren eller patientnämnden. Lag ([2017:378](https://selex.se/eli/sfs/2017/378)).

</section>
<section id="kap7.13" class="paragraf">

#### 13 §

Inspektionen för vård och omsorg ska göra den utredning som behövs för att kunna pröva klagomålet. Myndigheten får utreda och pröva omständigheter som inte har åberopats i anmälan. Lag ([2017:378](https://selex.se/eli/sfs/2017/378)).

</section>
<section id="kap7.14" class="paragraf">

#### 14 §

Klagomål bör anmälas skriftligen. I anmälan bör anges

1. den vårdgivare eller hälso- och sjukvårdspersonal som klagomålet riktar sig mot,

2. den händelse som klagomålet avser,

3. tidpunkten för händelsen, samt

4. anmälarens namn och adress.

</section>
<section id="kap7.15" class="paragraf">

#### 15 §

Om Inspektionen för vård och omsorg inleder en utredning av ett klagomål, ska myndigheten snarast överlämna anmälan och, i förekommande fall, de handlingar som bifogats anmälan till den vårdgivare eller hälso- och sjukvårdspersonal som klagomålet riktas mot eller kan anses vara riktat mot. Lag ([2017:378](https://selex.se/eli/sfs/2017/378)).

</section>
<section id="kap7.16" class="paragraf">

#### 16 §

Den som klagomålet avser, patienten och, om patienten inte själv har kunnat anmäla saken, en närstående till honom eller henne, har rätt att ta del av det som har tillförts ärendet och ska, innan ärendet avgörs, ges möjlighet att ta del av och lämna synpunkter på det som har tillförts ärendet.

Om klagomålet avser hälso- och sjukvårdspersonal ska berörd vårdgivare höras i ärendet, om det inte är uppenbart obehövligt.

Underrättelseskyldigheten gäller endast om Inspektionen för vård och omsorg inlett en utredning av klagomålet.

Rätten att ta del av uppgifter och underrättelseskyldigheten gäller med de begränsningar som följer av [10 kap. 3 § offentlighets- och sekretesslagen](https://selex.se/eli/sfs/2009/400#kap10.3) ([2009:400](https://selex.se/eli/sfs/2009/400)). Lag ([2017:378](https://selex.se/eli/sfs/2017/378)).

</section>
<section id="kap7.17" class="paragraf">

#### 17 §

Inspektionen för vård och omsorg ska, när den översänder handlingar för yttrande, ange inom vilken tid yttrandet ska komma in till myndigheten.

Den som ges tillfälle att yttra sig ska upplysas om att ärendet kan komma att avgöras även om inget yttrande kommer in inom föreskriven tid.

Förfarandet hos Inspektionen för vård och omsorg är skriftligt. Om det framstår som lämpligt från utredningssynpunkt, får myndigheten inhämta uppgifter muntligt i ett ärende. Uppgifter som inhämtas muntligen och som är av betydelse för utredningen ska dokumenteras. Lag ([2012:957](https://selex.se/eli/sfs/2012/957)).

</section>
<section id="kap7.18" class="paragraf">

#### 18 §

Inspektionen för vård och omsorg ska avgöra ärenden om klagomål enligt denna lag genom beslut.

Om ett klagomål har utretts, ska Inspektionen för vård och omsorg i beslutet uttala sig om huruvida en åtgärd eller underlåtenhet av vårdgivare eller hälso- och sjukvårdspersonal strider mot lag eller annan föreskrift eller är olämplig med hänsyn till patientsäkerheten. Ett sådant beslut får inte fattas utan att anmälaren och den som klagomålet avser har beretts tillfälle att yttra sig över ett förslag till beslut i ärendet.

Inspektionen för vård och omsorgs beslut ska vara skriftligt samt innehålla de skäl som ligger till grund för beslutet. Beslutet ska sändas till anmälaren, den som klagomålet avser samt berörd vårdgivare. Lag ([2017:378](https://selex.se/eli/sfs/2017/378)).

</section>

</section>
<section id="kap7.initiativärenden">

### Initiativärenden

<section id="kap7.19" class="paragraf">

#### 19 §

Om Inspektionen för vård och omsorg på eget initiativ inleder en utredning mot en vårdgivare eller mot hälso- och sjukvårdspersonal ska den som berörs av utredningen ges möjlighet att inkomma med yttrande. Inspektionen behöver dock inte höra en patient som berörs av utredningen om det inte finns skäl för det.

Innan ett ärende avgörs ska den vårdgivare eller hälso- och sjukvårdspersonal som är föremål för utredning ges tillfälle att yttra sig, om det inte är uppenbart obehövligt. I övrigt ska [12 §](#kap7.12) andra stycket, [17 §](#kap7.17) och, i tillämpliga delar, [18 §](#kap7.18) gälla. Lag ([2012:957](https://selex.se/eli/sfs/2012/957)).

</section>

</section>
<section id="kap7.gemensamma-bestämmelser-om-ins">

### Gemensamma bestämmelser om Inspektionen för vård och omsorgs befogenheter

<section id="kap7.20" class="paragraf">

#### 20 §

Den som bedriver verksamhet som står under tillsyn enligt detta kapitel och hälso- och sjukvårdspersonalen är skyldig att på Inspektionen för vård och omsorgs begäran lämna över handlingar, prover och annat material som rör verksamheten och lämna de upplysningar om verksamheten som inspektionen behöver för sin tillsyn.

Inspektionen för vård och omsorg får förelägga den som bedriver verksamheten eller hälso- och sjukvårdspersonalen att lämna vad som begärs. Ett beslut om föreläggande får förenas med vite. Lag ([2012:957](https://selex.se/eli/sfs/2012/957)).

</section>
<section id="kap7.21" class="paragraf">

#### 21 §

Inspektionen för vård och omsorg, eller den som inspektionen förordnar, har rätt att inspektera verksamhet som står under tillsyn enligt detta kapitel och hälso- och sjukvårdspersonalens yrkesutövning. En inspektion kan vara anmäld eller oanmäld. Den som utför inspektionen har rätt att få tillträde till lokaler eller andra utrymmen som används för verksamheten, dock inte bostäder. Den som utför inspektionen har rätt att tillfälligt omhänderta handlingar, prover och annat material som rör verksamheten. Den vars verksamhet eller yrkesutövning inspekteras är skyldig att lämna den hjälp som behövs vid inspektionen. Lag ([2017:378](https://selex.se/eli/sfs/2017/378)).

</section>
<section id="kap7.22" class="paragraf">

#### 22 §

Vid sådan inspektion som avses i [21 §](#kap7.21) har den som utför inspektionen rätt att av Polismyndigheten få den hjälp som behövs för att inspektionen ska kunna genomföras.

Sådan hjälp får endast begäras om

1. det på grund av särskilda omständigheter kan befaras att åtgärden inte kan utföras utan att en polismans särskilda befogenheter enligt [10 §](#kap7.10) polislagen ([1984:387](https://selex.se/eli/sfs/1984/387)) behöver tillgripas, eller

2. det annars finns synnerliga skäl. Lag ([2014:768](https://selex.se/eli/sfs/2014/768)).

Åtgärder mot vårdgivare m.fl.

</section>
<section id="kap7.23" class="paragraf">

#### 23 §

Om Inspektionen för vård och omsorg får kännedom om att någon har brutit mot en bestämmelse som gäller verksamhet som står under inspektionens tillsyn, ska myndigheten vidta åtgärder så att bestämmelsen följs och, om det behövs, göra anmälan till åtal. Detsamma gäller om någon som inte tillhör hälso- och sjukvårdspersonalen har brutit mot någon av bestämmelserna i 5 kap. [1 §](#kap5.1) 1-7. Lag ([2012:957](https://selex.se/eli/sfs/2012/957)).

</section>
<section id="kap7.23a" class="paragraf" selex:status="ikraft" selex:ikraft_datum="2026-01-01">

#### 23 a §

Inspektionen för vård och omsorg får förelägga den som inte har fullgjort sin anmälningsskyldighet enligt 2 kap. 1 eller [2 §](#kap7.2) att fullgöra denna skyldighet. Ett beslut om föreläggande får förenas med vite. Lag ([2025:1302](https://selex.se/eli/sfs/2025/1302)).

</section>
<section id="kap7.24" class="paragraf" selex:status="upphord" selex:upphor_datum="2026-01-01">

#### 24 §

Om Inspektionen för vård och omsorg finner att en vårdgivare, eller enhet som avses i [7 §](#kap7.7), inte fullgör sina skyldigheter enligt 3 kap. och om det finns skäl att befara att underlåtenheten medför fara för patientsäkerheten eller säkerheten för andra, ska inspektionen förelägga vårdgivaren eller enheten att fullgöra sina skyldigheter om det inte är uppenbart obehövligt. Ett beslut om föreläggande får förenas med vite. Detta gäller även verksamhet som avses i [2 §](#kap7.2) om verksamheten medför fara för patientsäkerheten. Lag ([2012:957](https://selex.se/eli/sfs/2012/957)).

</section>
<section id="kap7.24" class="paragraf" selex:status="ikraft" selex:ikraft_datum="2026-01-01">

#### 24 §

Om Inspektionen för vård och omsorg finner att en vårdgivare, eller enhet som avses i [7 §](#kap7.7), inte fullgör sina skyldigheter enligt 3 kap. och om det finns skäl att befara att underlåtenheten medför fara för patientsäkerheten eller säkerheten för andra, ska inspektionen förelägga vårdgivaren eller enheten att fullgöra sina skyldigheter om det inte är uppenbart obehövligt. Detta gäller även verksamhet som avses i [2 §](#kap7.2) om verksamheten medför fara för patientsäkerheten.

Om inspektionen finner att en vårdgivare som har tillstånd enligt 2 kap. [4 §](#kap2.4) inte uppfyller kraven i [5 §](#kap7.5) första stycket 2-4 samma kapitel, eller inte anmält en sådan förändring som avses i [8 §](#kap7.8) samma kapitel, får inspektionen förelägga vårdgivaren att avhjälpa bristen. Lag ([2025:1302](https://selex.se/eli/sfs/2025/1302)).

</section>
<section id="kap7.25" class="paragraf" selex:status="upphord" selex:upphor_datum="2026-01-01">

#### 25 §

Ett föreläggande enligt [24 §](#kap7.24) ska innehålla uppgifter om

1. de åtgärder som Inspektionen för vård och omsorg anser nödvändiga för att de påtalade missförhållandena ska kunna avhjälpas, och

2. när åtgärderna senast ska vara utförda. Lag ([2012:957](https://selex.se/eli/sfs/2012/957)).

</section>
<section id="kap7.25" class="paragraf" selex:status="ikraft" selex:ikraft_datum="2026-01-01">

#### 25 §

Ett föreläggande enligt [24 §](#kap7.24) ska innehålla uppgifter om

1. de åtgärder som Inspektionen för vård och omsorg anser nödvändiga för att missförhållandena eller bristen ska kunna avhjälpas, och

2. när åtgärderna senast ska vara utförda.

Beslutet om föreläggande får förenas med vite. Lag ([2025:1302](https://selex.se/eli/sfs/2025/1302)).

</section>
<section id="kap7.26" class="paragraf" selex:status="upphord" selex:upphor_datum="2026-01-01">

#### 26 §

Om ett föreläggande enligt [24 §](#kap7.24) inte följs och om missförhållandena utgör en fara för patientsäkerheten eller annars är av allvarligt slag, får Inspektionen för vård och omsorg besluta att helt eller delvis förbjuda verksamheten. Lag ([2012:957](https://selex.se/eli/sfs/2012/957)).

</section>
<section id="kap7.26" class="paragraf" selex:status="ikraft" selex:ikraft_datum="2026-01-01">

#### 26 §

Om ett föreläggande enligt [24 §](#kap7.24) inte följs och om missförhållandena utgör en fara för patientsäkerheten eller annars är av allvarligt slag, får Inspektionen för vård och omsorg besluta att helt eller delvis förbjuda verksamheten. Om verksamheten omfattas av ett tillstånd enligt 2 kap. [4 §](#kap2.4), får inspektionen i stället besluta att helt eller delvis återkalla tillståndet. Lag ([2025:1302](https://selex.se/eli/sfs/2025/1302)).

</section>
<section id="kap7.27" class="paragraf" selex:status="upphord" selex:upphor_datum="2026-01-01">

#### 27 §

Om det är påtaglig fara för patienters liv, hälsa eller personliga säkerhet i övrigt, får Inspektionen för vård och omsorg utan föregående föreläggande besluta att helt eller delvis förbjuda verksamheten. Lag ([2012:957](https://selex.se/eli/sfs/2012/957)).

</section>
<section id="kap7.27" class="paragraf" selex:status="ikraft" selex:ikraft_datum="2026-01-01">

#### 27 §

Om det är påtaglig fara för patienters liv, hälsa eller personliga säkerhet i övrigt, får Inspektionen för vård och omsorg utan föregående föreläggande besluta att helt eller delvis förbjuda verksamheten. Om verksamheten omfattas av ett tillstånd enligt 2 kap. [4 §](#kap2.4), får inspektionen i stället besluta att helt eller delvis återkalla tillståndet.

Ett tillstånd enligt 2 kap. [4 §](#kap2.4) får även återkallas helt eller delvis utan föregående föreläggande om

1. vårdgivaren inte uppfyller kraven i 2 kap. [5 §](#kap2.5) första stycket 2-4,

2. någon verksamhet som omfattas av tillståndet inte har påbörjats senast sex månader efter beslutet om tillstånd och vårdgivaren inte heller avser att påbörja någon sådan verksamhet, eller

3. verksamheten har upphört mer än tillfälligt. Lag ([2025:1302](https://selex.se/eli/sfs/2025/1302)).

</section>
<section id="kap7.28" class="paragraf" selex:status="upphord" selex:upphor_datum="2026-01-01">

#### 28 §

Om det finns sannolika skäl för att verksamheten helt eller delvis kommer att förbjudas enligt 26 eller [27 §](#kap7.27) och ett sådant beslut inte kan avvaktas, får Inspektionen för vård och omsorg besluta att tills vidare helt eller delvis förbjuda verksamheten.

Ett sådant beslut gäller i högst sex månader. Om det finns synnerliga skäl får beslutets giltighetstid förlängas en gång med ytterligare sex månader. Lag ([2012:957](https://selex.se/eli/sfs/2012/957)).

</section>
<section id="kap7.28" class="paragraf" selex:status="ikraft" selex:ikraft_datum="2026-01-01">

#### 28 §

Om det finns sannolika skäl för att verksamheten helt eller delvis kommer att förbjudas eller för att ett tillstånd kommer att återkallas enligt 26 eller [27 §](#kap7.27) och ett sådant beslut inte kan avvaktas, får Inspektionen för vård och omsorg besluta att tills vidare helt eller delvis förbjuda verksam- heten.

Ett sådant beslut gäller i högst sex månader. Om det finns synnerliga skäl får beslutets giltighetstid förlängas en gång med ytterligare sex månader. Lag ([2025:1302](https://selex.se/eli/sfs/2025/1302)).

</section>
<section id="kap7.28a" class="paragraf" selex:status="upphavd" selex:upphor_datum="2026-01-01" selex:upphavd="true">

#### /Ny beteckning 7 kap. 23 a § U:2026-01-01/ 28 a §

Inspektionen för vård och omsorg får förelägga den som inte har fullgjort sin anmälningsskyldighet enligt 2 kap. 1 eller [2 §](#kap7.2) att fullgöra denna skyldighet. Ett beslut om föreläggande får förenas med vite. Lag ([2023:36](https://selex.se/eli/sfs/2023/36)).

</section>
<section id="kap7.28a" class="paragraf" selex:status="ikraft" selex:ikraft_datum="2026-01-01">

#### 28 a §

Ett tillstånd enligt 2 kap. [4 §](#kap2.4) ska omprövas av Inspektionen för vård och omsorg om Försäkringskassan har beslutat att vårdgivaren ska nekas anslutning till Försäkringskassans elektroniska system för statligt tandvårds- stöd eller att en anslutning till systemet ska upphöra. Lag ([2025:1302](https://selex.se/eli/sfs/2025/1302)).

</section>
<section id="kap7.28b" class="paragraf" selex:status="ikraft" selex:ikraft_datum="2026-01-01">

#### 28 b §

Inspektionen för vård och omsorg får förbjuda verksamhet som i strid med 2 kap. [4 §](#kap2.4) bedrivs utan tillstånd. Lag ([2025:1302](https://selex.se/eli/sfs/2025/1302)).

</section>

</section>
<section id="kap7.åtgärder-mot-hälso--och-sjukvå">

### Åtgärder mot hälso- och sjukvårdspersonal

<section id="kap7.29" class="paragraf">

#### 29 §

Om Inspektionen för vård och omsorg får kännedom om att hälso- och sjukvårdspersonal inte fullgör sina skyldigheter enligt denna lag eller någon annan föreskrift som gäller för hälso- och sjukvårdsverksamhet, ska inspektionen vidta åtgärder för att skyldigheterna ska fullgöras.

Om hälso- och sjukvårdspersonal är skäligen misstänkt för att i yrkesutövningen ha begått ett brott för vilket fängelse är föreskrivet, ska Inspektionen för vård och omsorg, om inte annat följer av 9 kap. [17 §](#kap9.17), göra anmälan till åtal.

I 8 kap. [3 §](#kap8.3) andra stycket lagen ([2006:351](https://selex.se/eli/sfs/2006/351)) om genetisk integritet m.m. finns särskilda bestämmelser om att allmänt åtal för vissa brott får väckas endast efter medgivande från Socialstyrelsen. Lag ([2012:957](https://selex.se/eli/sfs/2012/957)).

</section>

</section>
<section id="kap7.åtgärder-mot-legitimerad-hälso">

### Åtgärder mot legitimerad hälso- och sjukvårdspersonal

<section id="kap7.30" class="paragraf">

#### 30 §

Om Inspektionen för vård och omsorg anser att det finns skäl för beslut om prövotid, återkallelse av legitimation, återkallelse av annan behörighet att utöva yrke inom hälso- och sjukvården eller begränsning av förskrivningsrätt enligt 8 kap., ska inspektionen anmäla detta till Hälso- och sjukvårdens ansvarsnämnd. Lag ([2012:957](https://selex.se/eli/sfs/2012/957)).

</section>

</section>

</section>
<section id="kap8" class="kapitel">

## 8 kap. Prövotid och återkallelse av legitimation m.m.

<section id="kap8.prövotid">

### Prövotid

<section id="kap8.1" class="paragraf">

#### 1 §

En prövotid på tre år ska beslutas för den som har legitimation att utöva yrke inom hälso- och sjukvården, om den legitimerade

1. har varit oskicklig vid utövningen av sitt yrke och oskickligheten kan befaras få betydelse för patientsäkerheten,

2. i eller i samband med yrkesutövningen har gjort sig skyldig till brott som är ägnat att påverka förtroendet för honom eller henne,

3. uppsåtligen eller av oaktsamhet har brutit mot någon föreskrift som är av väsentlig betydelse för patientsäkerheten, eller

4. på grund av andra omständigheter kan befaras vara olämplig att utöva yrket.

Prövotid ska även beslutas om det kan befaras att en legitimerad yrkesutövare på grund av sjukdom eller någon liknande omständighet inte kommer att kunna utöva sitt yrke tillfredsställande.

Om det finns särskilda skäl får beslut om prövotid underlåtas.

</section>
<section id="kap8.2" class="paragraf">

#### 2 §

I beslut om prövotid ska det fastställas en plan som den legitimerade ska följa, om en sådan prövotidsplan bedöms kunna ha betydelse för att komma till rätta med de missförhållanden som lagts till grund för beslutet om prövotid. Förslag till prövotidsplan upprättas av Inspektionen för vård och omsorg, om möjligt i samråd med den legitimerade.

Regeringen eller den myndighet som regeringen bestämmer får meddela föreskrifter om vilka åtgärder eller villkor som får ingå i en sådan plan. Lag ([2012:957](https://selex.se/eli/sfs/2012/957)).

</section>

</section>
<section id="kap8.återkallelse-av-legitimation">

### Återkallelse av legitimation

<section id="kap8.3" class="paragraf">

#### 3 §

Legitimation att utöva ett yrke inom hälso- och sjukvården ska återkallas om den legitimerade

1. har varit grovt oskicklig vid utövningen av sitt yrke,

2. i eller utanför yrkesutövningen har gjort sig skyldig till ett allvarligt brott som är ägnat att påverka förtroendet för honom eller henne, eller

3. på annat sätt har visat sig uppenbart olämplig att utöva yrket.

Om det finns särskilda skäl i fall som avses i första stycket 2 får återkallelse underlåtas.

</section>
<section id="kap8.4" class="paragraf">

#### 4 §

Legitimationen ska även återkallas om den legitimerade

1. på grund av sjukdom eller någon liknande omständighet inte kan utöva yrket tillfredsställande,

2. har meddelats prövotid enligt [1 §](#kap8.1) första stycket och under prövotiden på nytt visat sig olämplig att utöva sitt yrke,

3. har meddelats prövotid med en prövotidsplan och underlåtit att följa planen, eller

4. begär att legitimationen ska återkallas och det inte finns hinder mot återkallelse från allmän synpunkt.

Om det finns särskilda skäl i fall som avses i första stycket 2 eller 3 får återkallelse underlåtas. Om återkallelse underlåts får prövotid beslutas ytterligare en gång.

</section>
<section id="kap8.5" class="paragraf" selex:status="upphavd" selex:upphavd="true">

#### 5 §

Har upphävts genom lag ([2016:150](https://selex.se/eli/sfs/2016/150)).

</section>
<section id="kap8.6" class="paragraf">

#### 6 §

Om det finns sannolika skäl för återkallelse i ett ärende enligt [3 §](#kap8.3) första stycket eller [4 §](#kap8.4) första stycket 2 eller 3, ska legitimationen återkallas fram till dess frågan om återkallelse har prövats slutligt. Detta gäller dock endast om det behövs för att trygga patientsäkerheten eller det annars är nödvändigt från allmän synpunkt.

Ett beslut enligt första stycket gäller i högst sex månader. Om det finns särskilda skäl får beslutets giltighetstid förlängas en gång med ytterligare högst sex månader.

</section>
<section id="kap8.7" class="paragraf">

#### 7 §

Om det finns grundad anledning att anta att legitimationen ska återkallas enligt [4 §](#kap8.4) första stycket 1, får den legitimerade yrkesutövaren föreläggas att låta sig undersökas av den läkare som Hälso- och sjukvårdens ansvarsnämnd anvisar.

Om ett föreläggande om läkarundersökning har beslutats ska legitimationen återkallas fram till dess frågan om återkallelse har prövats slutligt. Detta gäller dock endast om det behövs för att trygga patientsäkerheten eller det annars är nödvändigt från allmän synpunkt.

Har den legitimerade yrkesutövaren inte följt ett föreläggande om läkarundersökning inom ett år från det att han eller hon fick del av föreläggandet, får legitimationen återkallas.

</section>

</section>
<section id="kap8.återkallelse-av-annan-behörigh">

### Återkallelse av annan behörighet

<section id="kap8.8" class="paragraf">

#### 8 §

Annan behörighet att utöva ett yrke inom hälso- och sjukvården än legitimation som meddelats enligt 4 kap., ska återkallas om den som fått behörigheten

1. har varit oskicklig vid utövningen av sitt yrke,

2. i eller utanför yrkesutövningen har gjort sig skyldig till ett allvarligt brott som är ägnat att påverka förtroendet för honom eller henne, eller

3. på annat sätt har visat sig olämplig att utöva yrket.

Återkallelse ska även ske om den som fått behörigheten inte kan utöva yrket tillfredsställande på grund av sjukdom eller någon liknande omständighet.

</section>
<section id="kap8.9" class="paragraf">

#### 9 §

Om det finns grundad anledning att anta att behörigheten ska återkallas enligt [8 §](#kap8.8), ska behörigheten återkallas fram till dess frågan om återkallelse har prövats slutligt. Detta gäller dock endast om det behövs för att trygga patientsäkerheten eller det annars är nödvändigt från allmän synpunkt.

</section>
<section id="kap8.9a" class="paragraf">

#### 9 a §

Ett bevis om rätt att använda yrkestiteln undersköterska som utfärdats enligt 4 kap. [5 a §](#kap4.5a) kan inte återkallas. Lag ([2021:739](https://selex.se/eli/sfs/2021/739)).

</section>

</section>
<section id="kap8.begränsning-av-förskrivningsrä">

### Begränsning av förskrivningsrätt

<section id="kap8.10" class="paragraf">

#### 10 §

Om en läkare eller tandläkare har missbrukat sin behörighet att förskriva narkotiska läkemedel, andra särskilda läkemedel, alkoholhaltiga läkemedel eller teknisk sprit, ska denna behörighet dras in eller begränsas. Behörigheten ska också dras in eller begränsas om läkaren eller tandläkaren själv begär det. Lag ([2014:828](https://selex.se/eli/sfs/2014/828)).

</section>
<section id="kap8.11" class="paragraf">

#### 11 §

Om det finns sannolika skäl för misstanke om sådant missbruk av förskrivningsrätt som avses i [10 §](#kap8.10) ska behörigheten dras in eller begränsas fram till dess frågan om indragningen eller begränsningen av behörigheten har prövats slutligt. Detta gäller dock endast om det behövs för att trygga patientsäkerheten eller det annars är nödvändigt från allmän synpunkt.

Ett beslut enligt första stycket gäller i högst sex månader. Om det finns särskilda skäl får beslutets giltighet förlängas en gång med ytterligare högst sex månader.

Ny legitimation m.m.

</section>
<section id="kap8.12" class="paragraf">

#### 12 §

Har en legitimation återkallats eller en behörighet att förskriva narkotiska läkemedel, andra särskilda läkemedel, alkoholhaltiga läkemedel eller teknisk sprit dragits in eller begränsats, ska en ny legitimation respektive behörighet meddelas efter ansökan, om kraven i 4 kap. är uppfyllda. Lag ([2011:1190](https://selex.se/eli/sfs/2011/1190)).

</section>

</section>
<section id="kap8.behörig-myndighet">

### Behörig myndighet

<section id="kap8.13" class="paragraf">

#### 13 §

Hälso- och sjukvårdens ansvarsnämnd prövar frågor enligt detta kapitel.

</section>

</section>

</section>
<section id="kap9" class="kapitel">

## 9 kap. Hälso- och sjukvårdens ansvarsnämnd

Sammansättning och beslutförhet m.m.

<section id="kap9.1" class="paragraf">

#### 1 §

På anmälan av Inspektionen för vård och omsorg prövar Hälso- och sjukvårdens ansvarsnämnd frågor som avses i 8 kap. 1-[11 §](#kap9.11)§.

På ansökan av den yrkesutövare saken gäller prövar ansvarsnämnden frågor som avses i 8 kap. [1 §](#kap8.1), [4 §](#kap9.4) första stycket 4 samt 10 och [12 §](#kap9.12)§.

Bestämmelser om rätt för Riksdagens ombudsmän och för Justitiekanslern att göra anmälan i ärenden som avses i första stycket finns i [22 §](#kap9.22) lagen ([2023:499](https://selex.se/eli/sfs/2023/499)) med instruktion för Riksdagens ombudsmän (JO) och i [6 §](#kap9.6) första stycket lagen ([1975:1339](https://selex.se/eli/sfs/1975/1339)) om justitiekanslerns tillsyn. Lag ([2023:503](https://selex.se/eli/sfs/2023/503)).

</section>
<section id="kap9.2" class="paragraf">

#### 2 §

Ansvarsnämnden består av en ordförande och åtta andra ledamöter.

För ordföranden ska en eller flera vice ordförande utses. För varje annan ledamot ska det finnas ett tillräckligt antal ersättare. Lag ([2016:519](https://selex.se/eli/sfs/2016/519)).

</section>
<section id="kap9.3" class="paragraf">

#### 3 §

Ansvarsnämnden är beslutför med ordföranden och minst sex andra ledamöter. Till sammanträde med nämnden ska samtliga ledamöter kallas. Om en ledamot anmäler förhinder, ska en ersättare kallas.

</section>
<section id="kap9.4" class="paragraf">

#### 4 §

Ordföranden får ensam fatta beslut

1. som inte innefattar slutligt avgörande i sak, dock inte beslut om föreläggande att genomgå läkarundersökning enligt 8 kap. [7 §](#kap8.7) första stycket eller om tillfällig återkallelse av legitimation eller behörighet enligt 8 kap. [6 §](#kap8.6), [7 §](#kap9.7) andra stycket, [9 §](#kap9.9) eller [11 §](#kap9.11),

2. om återkallelse på egen begäran av legitimation eller behörighet i fall när det inte finns hinder mot återkallelse,

3. om återkallelse av legitimation enligt 8 kap. [7 §](#kap8.7) tredje stycket när den legitimerade inte följt föreläggande om läkarundersökning, eller

4. om underrättelse enligt [18 §](#kap9.18).

Ärenden som har avgjorts enligt första stycket ska anmälas vid nästa sammanträde med nämnden. Lag ([2016:150](https://selex.se/eli/sfs/2016/150)).

</section>
<section id="kap9.5" class="paragraf">

#### 5 §

I fråga om jäv mot den som handlägger ärenden i ansvarsnämnden ska bestämmelserna i [4 kap. rättegångsbalken](https://selex.se/eli/sfs/1942/740) om jäv mot domare tillämpas.

</section>
<section id="kap9.6" class="paragraf">

#### 6 §

I fråga om omröstning i ansvarsnämnden ska bestämmelserna i [29 kap. rättegångsbalken](https://selex.se/eli/sfs/1942/740) om omröstning i domstol med endast lagfarna ledamöter tillämpas. Ordföranden säger sin mening först.

</section>
<section id="kap9.handläggningen-i-ansvarsnämnde">

### Handläggningen i ansvarsnämnden

<section id="kap9.7" class="paragraf">

#### 7 §

En anmälan till ansvarsnämnden ska göras skriftligen och innehålla uppgifter om

1. vem anmälan avser och uppgifter om dennes yrke, adress och arbetsplats,

2. vad som yrkas i ärendet, och

3. de omständigheter som åberopas till stöd för anmälan.

Anmälaren ska även ge in den utredning som företagits i ärendet.

Om en part företräds av ombud ska fullmakt ges in.

</section>
<section id="kap9.8" class="paragraf">

#### 8 §

En ansökan till ansvarsnämnden ska göras skriftligen och vara egenhändigt undertecknad samt innehålla uppgifter om

1. sökandens namn, personnummer och postadress,

2. vad som yrkas i ärendet, och

3. de omständigheter som åberopas till stöd för ansökan.

Om en part företräds av ombud ska fullmakt ges in.

</section>
<section id="kap9.9" class="paragraf">

#### 9 §

Är en anmälan eller ansökan så ofullständig att den inte kan läggas till grund för en prövning i sak, ska ansvarsnämnden förelägga anmälaren eller sökanden att inom en viss tid komma in med kompletterande uppgifter. I föreläggandet ska det framgå att ärendet annars inte tas upp till prövning.

</section>
<section id="kap9.10" class="paragraf">

#### 10 §

Förfarandet är skriftligt. Muntlig förhandling får dock förekomma, när det kan antas vara till fördel för utredningen.

</section>
<section id="kap9.11" class="paragraf">

#### 11 §

Anmälan och, i förekommande fall, bifogade handlingar ska snarast överlämnas till den som anmälan avser. Mottagaren ska föreläggas att svara inom en viss tid.

Överlämnande och föreläggande enligt första stycket behövs inte om det är uppenbart att anmälan inte kan bifallas eller att underrättelsen är onödig.

</section>
<section id="kap9.12" class="paragraf">

#### 12 §

Den som har förelagts att svara ska göra det skriftligen, om inte ansvarsnämnden bestämmer att svaret får lämnas vid en muntlig förhandling.

Av svaret ska det framgå om den svarande godtar eller motsätter sig vad anmälaren yrkar i ärendet. Om svaranden motsätter sig yrkandet ska han eller hon ange skälen för sin inställning och de omständigheter som åberopas samt, i förekommande fall, ge in de handlingar som åberopas i ärendet.

</section>
<section id="kap9.13" class="paragraf">

#### 13 §

Om en fråga kräver särskild sakkunskap, får ansvarsnämnden inhämta yttrande från myndigheter och andra med sådan särskild sakkunskap.

I fråga om sakkunniga gäller [40 kap. 2-7 och 12 §§ rättegångsbalken](https://selex.se/eli/sfs/1942/740#kap40.2) i tillämpliga delar.

De som är skyldiga att lämna yttrande har rätt till ersättning för sitt utlåtande endast om det är särskilt föreskrivet.

Andra sakkunniga har rätt till ersättning av allmänna medel för sitt uppdrag. Nämnden får bevilja förskott på sådan ersättning.

</section>
<section id="kap9.14" class="paragraf">

#### 14 §

Om ansvarsnämnden finner att ett vittne eller en sakkunnig behöver höras under ed eller en part höras under sanningsförsäkran eller att någon behöver föreläggas att tillhandahålla en skriftlig handling eller ett föremål som bevis, ska nämnden begära detta hos den tingsrätt inom vars område den person vistas som ska höras eller på annat sätt berörs av åtgärden.

Om det inte finns laga hinder mot det ska rätten hålla förhör eller meddela föreläggande. I fråga om sådana åtgärder ska i tillämpliga delar gälla vad som föreskrivs om bevisupptagning i rättegång utom huvudförhandling.

</section>
<section id="kap9.15" class="paragraf">

#### 15 §

Till en muntlig förhandling ska parterna kallas. En enskild part får föreläggas att inställa sig personligen. I föreläggandet ska det framgå att det inte hindrar ärendets vidare handläggning om han eller hon uteblir.

En enskild part, som har inställt sig till en muntlig förhandling, får av ansvarsnämnden beviljas skälig ersättning av allmänna medel för kostnader för resa och uppehälle. Nämnden får bevilja förskott på ersättningen.

Regeringen meddelar närmare föreskrifter om ersättning och förskott.

</section>
<section id="kap9.16" class="paragraf">

#### 16 §

Bestämmelserna i 32–[34 §](#kap9.34)§ förvaltningslagen ([2017:900](https://selex.se/eli/sfs/2017/900)) tillämpas även på beslut enligt 8 kap. [6 §](#kap8.6) första stycket, [7 §](#kap9.7) första och andra styckena, [9 §](#kap9.9) och [11 §](#kap9.11) första stycket. Lag ([2018:841](https://selex.se/eli/sfs/2018/841)).

</section>

</section>
<section id="kap9.anmälan-till-åtal">

### Anmälan till åtal

<section id="kap9.17" class="paragraf">

#### 17 §

Finner ansvarsnämnden i ett ärende att det finns förutsättningar för anmälan till åtal enligt 7 kap. [29 §](#kap7.29) andra stycket, ska nämnden göra en sådan anmälan, om inte Inspektionen för vård och omsorg redan har anmält saken till åtal. Lag ([2012:957](https://selex.se/eli/sfs/2012/957)).

</section>

</section>
<section id="kap9.informationsskyldighet">

### Informationsskyldighet

<section id="kap9.18" class="paragraf">

#### 18 §

Om ansvarsnämnden eller en allmän förvaltningsdomstol enligt 8 kap. beslutar om återkallelse av legitimation, prövotid eller om indragning eller begränsning av förskrivningsrätt, ska ansvarsnämnden besluta att underrätta de behöriga myndigheterna i övriga stater inom Europeiska ekonomiska samarbetsområdet (EES) och i Schweiz om beslutet eller domen. Myndigheterna ska underrättas senast tre dagar efter den dag då beslutet eller domen har meddelats. Om detta beslut eller denna dom senare upphör att gälla, ska ansvarsnämnden utan dröjsmål underrätta de behöriga myndigheterna i övriga stater inom EES och i Schweiz.

Underrättelser enligt första stycket ska ske via informationssystemet för den inre marknaden (IMI). Lag ([2016:150](https://selex.se/eli/sfs/2016/150)).

</section>

</section>

</section>
<section id="kap10" class="kapitel">

## 10 kap. Straffbestämmelser och överklagande m.m.

<section id="kap10.straffbestämmelser">

### Straffbestämmelser

<section id="kap10.1" class="paragraf" selex:status="upphavd" selex:upphavd="true">

#### 1 §

Har upphävts genom lag ([2023:36](https://selex.se/eli/sfs/2023/36)).

</section>
<section id="kap10.1" class="paragraf" selex:status="ikraft" selex:ikraft_datum="2026-01-01">

#### 1 §

Den som uppsåtligen eller av oaktsamhet påbörjar en verksamhet som är tillståndspliktig enligt 2 kap. [4 §](#kap2.4) utan att ha tillstånd döms till böter. Lag ([2025:1302](https://selex.se/eli/sfs/2025/1302)).

</section>
<section id="kap10.2" class="paragraf" selex:status="upphord" selex:upphor_datum="2026-01-01">

#### 2 §

Den som uppsåtligen eller av oaktsamhet fortsätter att bedriva en verksamhet i strid med förbud enligt 7 kap. 26, 27 eller [28 §](#kap10.28) döms till böter eller fängelse i högst sex månader.

</section>
<section id="kap10.2" class="paragraf" selex:status="ikraft" selex:ikraft_datum="2026-01-01">

#### 2 §

Den som uppsåtligen eller av oaktsamhet fortsätter att bedriva en verksamhet i strid med förbud enligt 7 kap. 26, 27, 28 eller [28 b §](#kap10.28b) döms till böter eller fängelse i högst sex månader. Lag ([2025:1302](https://selex.se/eli/sfs/2025/1302)).

</section>
<section id="kap10.3" class="paragraf">

#### 3 §

En läkare vars legitimation har återkallats eller vars behörighet annars har upphört eller begränsats och som obehörigen och mot ersättning utövar läkaryrket, döms till böter eller fängelse i högst sex månader.

</section>
<section id="kap10.4" class="paragraf">

#### 4 §

Den som obehörigen och mot ersättning utövar tandläkaryrket döms till böter eller fängelse i högst sex månader.

Som obehörig utövning av tandläkaryrket anses inte den yrkesverksamhet som utövas av den som har legitimation som tandhygienist eller som har föreskriven kompetens som tandhygienist eller tandsköterska.

</section>
<section id="kap10.5" class="paragraf">

#### 5 §

Den som bryter mot någon av bestämmelserna i 4 kap. 3, 5, 5 a eller [6 §](#kap10.6) döms till böter. Lag ([2021:739](https://selex.se/eli/sfs/2021/739)).

</section>
<section id="kap10.6" class="paragraf">

#### 6 §

Till böter eller fängelse i högst ett år döms den som

1. bryter mot någon av bestämmelserna i 5 kap. [1 §](#kap5.1) 1-7, eller

2. under utövning av verksamhet som sägs i 5 kap. [1 §](#kap5.1) uppsåtligen eller av oaktsamhet

a) tillfogar den undersökte eller behandlade en skada som inte är ringa, eller

b) framkallar fara för en sådan skada.

Första stycket 2 gäller oavsett om skadan eller faran orsakats av olämplig behandling eller genom avbrott i eller dröjsmål med läkarvård.

Den omständigheten att gärningsmannen på grund av brist i utbildning och erfarenhet inte kunnat inse sjukdomens natur eller förutse skadan eller faran befriar honom eller henne inte från ansvar.

Om gärningen är belagd med straff enligt 3 eller [4 §](#kap10.4) ska i stället dömas till ansvar enligt dessa bestämmelser.

</section>
<section id="kap10.7" class="paragraf">

#### 7 §

Till ansvar enligt någon av bestämmelserna i 3-[6 §](#kap10.6)§ ska inte dömas, om gärningen är belagd med strängare straff i annan lag.

Vitesföreläggande m.m.

</section>
<section id="kap10.8" class="paragraf">

#### 8 §

Har någon gjort sig skyldig till brott som anges i [6 §](#kap10.6), får Inspektionen för vård och omsorg besluta om förbud för honom eller henne att under viss tid eller för alltid utöva verksamhet som avses i 5 kap. [1 §](#kap5.1). Ett sådant beslut får förenas med vite.

Den som överträtt ett sådant vitesförbud får inte dömas till straff för gärning som omfattas av vitesförbudet. Lag ([2012:957](https://selex.se/eli/sfs/2012/957)).

</section>

</section>
<section id="kap10.överklagande-av-hälso--och-sju">

### Överklagande av Hälso- och sjukvårdens ansvarsnämnds beslut

<section id="kap10.9" class="paragraf">

#### 9 §

Hälso- och sjukvårdens ansvarsnämnds beslut enligt denna lag får överklagas hos allmän förvaltningsdomstol.

Prövningstillstånd krävs vid överklagande till kammarrätten.

</section>
<section id="kap10.10" class="paragraf">

#### 10 §

Beslut av ansvarsnämnden som inte innebär att ett ärende avgörs, får överklagas endast i samband med överklagande av det slutliga beslutet i ärendet.

Ett beslut som inte är slutligt får dock överklagas särskilt när nämnden

1. ogillat en invändning om jäv mot en ledamot av nämnden eller en invändning om att det finns hinder mot prövningen,

2. avvisat ett ombud eller ett biträde,

3. förordnat om saken i avvaktan på att ärendet avgörs,

4. förelagt någon att genomgå läkarundersökning enligt 8 kap. [7 §](#kap8.7) första stycket, eller

5. förordnat om ersättning för att någon medverkat i ärendet.

</section>
<section id="kap10.11" class="paragraf">

#### 11 §

Ansvarsnämndens slutliga beslut får endast överklagas av

1. Inspektionen för vård och omsorg för att tillvarata allmänna intressen, och

2. den yrkesutövare som beslutet riktar sig mot.

Bestämmelser om rätt för Riksdagens ombudsmän och för Justitiekanslern att överklaga beslut om prövotid eller i behörighetsfråga finns i [25 §](#kap10.25) lagen ([2023:499](https://selex.se/eli/sfs/2023/499)) med instruktion för Riksdagens ombudsmän (JO) och i [7 §](#kap10.7) lagen ([1975:1339](https://selex.se/eli/sfs/1975/1339)) om justitiekanslerns tillsyn. Lag ([2023:503](https://selex.se/eli/sfs/2023/503)).

</section>
<section id="kap10.12" class="paragraf">

#### 12 §

Beslut i frågor som avses i 8 kap. och 9 kap. [18 §](#kap9.18) gäller omedelbart, om inte annat anges i beslutet. Lag ([2016:150](https://selex.se/eli/sfs/2016/150)).

Överklagande av Inspektionen för vård och omsorgs och Socialstyrelsens beslut m.m.

</section>
<section id="kap10.13" class="paragraf" selex:status="upphord" selex:upphor_datum="2026-01-01">

#### 13 §

Inspektionen för vård och omsorgs beslut får överklagas till allmän förvaltningsdomstol, om beslutet gäller

1. föreläggande enligt 7 kap. [20 §](#kap7.20) andra stycket att lämna upplysningar, handlingar eller annat material,

2. föreläggande enligt 7 kap. [24 §](#kap7.24) att vidta rättelse,

3. föreläggande enligt 7 kap. [28 a §](#kap7.28a) att göra anmälan,

4. förbud enligt 7 kap. 26, 27 eller [28 §](#kap10.28) att driva verksamhet, eller

5. förbud att utöva verksamhet enligt [8 §](#kap10.8) första stycket.

Andra beslut av Inspektionen för vård och omsorg enligt denna lag får inte överklagas.

Prövningstillstånd krävs vid överklagande till kammarrätten. Lag ([2023:36](https://selex.se/eli/sfs/2023/36)).

</section>
<section id="kap10.13" class="paragraf" selex:status="ikraft" selex:ikraft_datum="2026-01-01">

#### 13 §

Inspektionen för vård och omsorgs beslut får överklagas till allmän förvaltningsdomstol, om beslutet gäller

1. tillstånd att bedriva verksamhet enligt 2 kap. [4 §](#kap2.4) eller avgift för ansökan om sådant tillstånd enligt 2 kap. [9 §](#kap2.9),

2. föreläggande enligt 7 kap. [20 §](#kap7.20) andra stycket att lämna upplysningar, handlingar eller annat material,

3. föreläggande enligt 7 kap. [23 a §](#kap7.23a) att göra anmälan,

4. föreläggande enligt 7 kap. [24 §](#kap7.24) att vidta rättelse,

5. förbud enligt 7 kap. 26, 27, 28 eller [28 b §](#kap10.28b) att bedriva verksamhet,

6. återkallelse enligt 7 kap. 26 eller [27 §](#kap10.27) av tillstånd enligt 2 kap. [4 §](#kap2.4), eller

7. förbud att utöva verksamhet enligt [8 §](#kap10.8) första stycket.

Andra beslut av Inspektionen för vård och omsorg enligt denna lag får inte överklagas.

Prövningstillstånd krävs vid överklagande till kammarrätten.

1. Denna lag träder i kraft den 1 januari 2026.

2. En privat vårdgivare som före ikraftträdandet påbörjat verksamhet som omfattas av tandvårdslagen ([1985:125](https://selex.se/eli/sfs/1985/125)) och anmält denna till Inspektionen för vård och omsorg, får fortsätta bedriva verksamheten utan tillstånd till och med den 2 januari 2029. Om en ansökan om tillstånd enligt denna lag har getts in till inspektionen före den 3 januari 2029, får verksamheten fortsätta att bedrivas till dess att ansökan har prövats slutligt.

3. En privat vårdgivare som före ikraftträdandet påbörjat verksamhet som omfattas av tandvårdslagen ([1985:125](https://selex.se/eli/sfs/1985/125)) men inte anmält denna till Inspektionen för vård och omsorg, får fortsätta bedriva verksamheten utan tillstånd till och med den 2 mars 2026. Om en ansökan om tillstånd enligt denna lag har getts in till inspektionen före den 3 mars 2026, får verksamheten fortsätta att bedrivas till dess att ansökan har prövats slutligt. Lag ([2025:1302](https://selex.se/eli/sfs/2025/1302)).

</section>
<section id="kap10.13a" class="paragraf">

#### 13 a §

Socialstyrelsens beslut om legitimation eller annan behörighet enligt 4 kap. får överklagas till allmän förvaltningsdomstol.

Andra beslut av Socialstyrelsen enligt denna lag får inte överklagas.

Prövningstillstånd krävs vid överklagande till kammarrätten. Lag ([2012:957](https://selex.se/eli/sfs/2012/957)).

</section>
<section id="kap10.14" class="paragraf">

#### 14 §

Beslut som Inspektionen för vård och omsorg och Socialstyrelsen meddelar enligt denna lag gäller omedelbart, om inte annat anges i beslutet. Lag ([2012:957](https://selex.se/eli/sfs/2012/957)).

Handläggning i allmän förvaltningsdomstol m.m.

</section>
<section id="kap10.15" class="paragraf">

#### 15 §

Inspektionen för vård och omsorg är motpart till den yrkesutövare som överklagat ansvarsnämndens eller en domstols slutliga beslut enligt 8 kap. 1-[12 §](#kap10.12)§. Detta gäller dock endast om inte något annat följer av [7 §](#kap10.7) andra stycket lagen ([1975:1339](https://selex.se/eli/sfs/1975/1339)) om justitiekanslerns tillsyn eller [25 §](#kap10.25) andra stycket lagen ([2023:499](https://selex.se/eli/sfs/2023/499)) med instruktion för Riksdagens ombudsmän (JO). Lag ([2023:503](https://selex.se/eli/sfs/2023/503)).

</section>
<section id="kap10.16" class="paragraf">

#### 16 §

Har verkställigheten av ett beslut om prövotid upphävts eller inhiberats till följd av beslut av domstol efter överklagande, men beslutas därefter ändå prövotid, ska endast den tid under vilken prövotid pågått räknas in i prövotiden.

</section>
<section id="kap10.17" class="paragraf">

#### 17 §

Beslut som allmän förvaltningsdomstol meddelar enligt denna lag gäller omedelbart, om inte annat anges i beslutet.


</section>

</section>
<section id="kap10.övergångsbestämmelser" selex:status="upphavd" selex:upphavd="true">

### Övergångsbestämmelser

[2010:659](https://selex.se/eli/sfs/2010/659)

1. Denna lag träder i kraft den 1 januari 2011, då lagen ([1998:531](https://selex.se/eli/sfs/1998/531)) om yrkesverksamhet på hälso- och sjukvårdens område ska upphöra att gälla.

2. Den som fått tandläkarexamen enligt de bestämmelser som gällde före den 1 juli 1994 ska fullgöra praktisk tjänstgöring enligt bestämmelser som gällde vid denna tidpunkt för att få legitimation som tandläkare.

3. För ärenden om prövotid, återkallelse av legitimation och annan behörighet eller begränsning av förskrivningsrätt som anhängiggjorts hos Hälso- och sjukvårdens ansvarsnämnd före den 1 januari 2011 gäller fortfarande bestämmelserna i den upphävda lagen.

4. Om prövotid har beslutats med stöd av den upphävda lagen gäller fortfarande 5 kap. [7 §](#kap5.7) första stycket 4 den lagen.

5. Hälso- och sjukvårdens ansvarsnämnd ska till Socialstyrelsen överlämna handlingarna i ärenden om disciplinpåföljd som har inletts hos nämnden före den 1 januari 2011 och som ännu inte har avgjorts. Vid Socialstyrelsens handläggning av dessa ärenden gäller 7 kap. 10-[18 §](#kap10.18)§ den nya lagen.

6. Den upphävda lagen ska fortfarande tillämpas vid prövning av fråga om disciplinpåföljd i domstol efter överklagande eller hos Hälso- och sjukvårdens ansvarsnämnd efter återförvisning från domstol.

[2011:1190](https://selex.se/eli/sfs/2011/1190)

Denna lag träder i kraft den 1 januari 2012 men tillämpas för tid från och med den 1 januari 2011.

[2012:957](https://selex.se/eli/sfs/2012/957)

1. Denna lag träder i kraft den 1 juni 2013.

2. Vid tillämpning av [7 a §](#kap10.7a) förvaltningsprocesslagen ([1971:291](https://selex.se/eli/sfs/1971/291)) ska Inspektionen för vård och omsorg vara den enskildes motpart, om inspektionen efter ikraftträdandet är behörig att handlägga den typ av fråga som är föremål för prövning.

3. För gärningar som avses i 10 kap. 1 och [2 §](#kap10.2)§ och som har begåtts före ikraftträdandet gäller 2 kap. 1 och [2 §](#kap10.2)§ och 7 kap. 26–[28 §](#kap10.28)§ i sin äldre lydelse. Lag ([2013:276](https://selex.se/eli/sfs/2013/276)).

[2013:1149](https://selex.se/eli/sfs/2013/1149)

1. Denna lag träder i kraft den 1 januari 2014.

2. Ansökningar om legitimation som sjukgymnast som har kommit in till Socialstyrelsen före den 1 januari 2014 men ännu inte har avgjorts ska gälla som ansökningar om legitimation som fysioterapeut.

3. Vid ansökan om legitimation som fysioterapeut ska sjukgymnastexamen anses likvärdig med fysioterapeutexamen.

4. Äldre bestämmelser gäller fortfarande för legitimerade sjukgymnaster och för yrkestiteln sjukgymnast.

[2014:62](https://selex.se/eli/sfs/2014/62)

1. Denna lag träder i kraft den 1 mars 2014.

2. Den tillämpas även för beslut som har meddelats före ikraftträdandet.

[2017:378](https://selex.se/eli/sfs/2017/378)

1. Denna lag träder i kraft den 1 januari 2018.

2. För ärenden som inletts hos Inspektionen för vård och omsorg före den 1 januari 2018 gäller 7 kap. 11–13, 15, 16 och [18 §](#kap10.18)§ i den äldre lydelsen.

[2018:748](https://selex.se/eli/sfs/2018/748)

1. Denna lag träder i kraft den 1 januari 2019.

2. Den nya bestämmelsen ska tillämpas på försäkringsmedicinska utredningar som Försäkringskassan begär från och med ikraftträdandet.

[2018:1128](https://selex.se/eli/sfs/2018/1128)

1. Denna lag träder i kraft den 1 juli 2019.

2. Vid ansökan om legitimation som hälso- och sjukvårdskurator, som har kommit in till Socialstyrelsen före den 1 juli 2024, ska följande anses likvärdigt med en hälso- och sjukvårdskuratorsexamen.

</section>
<section id="kap10.socionomexamen-eller-annan-rel">

### Socionomexamen eller annan relevant examen på minst grundnivå i högskolan, tillsammans med

a) verksamhet som kurator inom hälso- och sjukvården i minst fem år, eller

b) verksamhet som kurator inom hälso- och sjukvården i minst två år och relevant vidareutbildning.

[2018:1996](https://selex.se/eli/sfs/2018/1996)

1. Denna lag träder i kraft den 1 juli 2021. Lag ([2020:311](https://selex.se/eli/sfs/2020/311)).

2. Regeringen eller den myndighet som regeringen bestämmer får meddela föreskrifter om i vilka fall och på vilket sätt äldre föreskrifter om praktisk tjänstgöring ska gälla.

[2021:366](https://selex.se/eli/sfs/2021/366)

1. Denna lag träder i kraft den 1 juli 2021.

2. Den som före ikraftträdandet bedriver verksamhet som efter den 30 juni 2021 omfattas av lagen ([2021:363](https://selex.se/eli/sfs/2021/363)) om estetiska kirurgiska ingrepp och estetiska injektionsbehandlingar ska senast den 1 september 2021 göra en anmälan enligt 2 kap. [1 §](#kap2.1) denna lag.

3. Den som efter ikraftträdandet och före den 1 augusti 2021 påbörjar en verksamhet som omfattas av lagen ([2021:363](https://selex.se/eli/sfs/2021/363)) om estetiska kirurgiska ingrepp och estetiska injektionsbehandlingar ska senast den 1 september 2021 göra en anmälan enligt 2 kap. [1 §](#kap2.1) denna lag.

[2021:739](https://selex.se/eli/sfs/2021/739)

1. Denna lag träder i kraft den 1 juli 2023.

2. Den som vid ikraftträdandet är tillsvidareanställd med yrkestiteln undersköterska ska även i fortsättningen få använda titeln trots att han eller hon inte har fått bevis om rätt att använda den, dock längst fram till och med den 30 juni 2033.

3. I det fall en ansökan om bevis om rätt att använda yrkestiteln undersköterska lämnas in senast den 30 juni 2033 ska bevis om rätt att använda yrkestiteln undersköterska utfärdas till den som har en utbildning med inriktning mot vård och omsorg från gymnasieskolan eller kommunal vuxenutbildning enligt de bestämmelser om utbildningsinnehåll som gäller eller har gällt före den 1 juli 2023.

</section>

</section>

</article>