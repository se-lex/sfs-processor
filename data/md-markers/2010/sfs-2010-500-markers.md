---
beteckning: "2010:500"
rubrik: Luftfartslag
departement: Landsbygds- och infrastrukturdepartementet
utfardad_datum: 2010-06-03
ikraft_datum: 2010-09-01
publicerad_datum: 2026-01-02
forarbeten: - "PROP 2009/10:95"
  - "BET 2009/10:CU15"
  - "RSKR 2009/10:295"
pdf_url: https://rkrattsdb.gov.se/SFSdoc/10/100500.pdf
andringsforfattningar:
  - beteckning: "2010:1310"
    rubrik: Lag om ändring i luftfartslagen
    ikraft_datum: 2011-01-01
    anteckningar: ändr. 10 kap. 1 §
  - beteckning: "2011:868"
    rubrik: Lag om ändring i luftfartslagen
    ikraft_datum: 2011-08-01
    anteckningar: ändr. 12 kap. 1 §; ny 6 kap. 18 a §
  - beteckning: "2013:818"
    rubrik: Lag om ändring i luftfartslagen
    ikraft_datum: 2014-01-01
    anteckningar: "ändr. 14 kap. 1, 2, 3 §§; nya 14 kap. 4, 5, 6, 7, 8, 9, 10, 11, 12, 13, 14, 15, 16 §§, rubr. närmast före 1, 2, 6, 7, 10, 11, 12, 15 §§"
  - beteckning: "2014:1034"
    rubrik: Lag om ändring i luftfartslagen
    ikraft_datum: 2014-08-15
    anteckningar: ändr. 6 kap. 13 §
  - beteckning: "2014:745"
    rubrik: Lag om ändring i luftfartslagen
    ikraft_datum: 2015-01-01
    anteckningar: ändr. 4 kap. 21 §
  - beteckning: "2015:368"
    rubrik: Lag om ändring i luftfartslagen
    ikraft_datum: 2015-07-01
    anteckningar: "ny 11 kap. 2 a §, rubr. närmast före 11 kap. 2 a, 3 §§"
  - beteckning: "2015:868"
    rubrik: Lag om ändring i luftfartslagen
    ikraft_datum: 2016-04-01
    anteckningar: "ändr. 2 kap. 1, 6 §§"
  - beteckning: "2018:838"
    rubrik: Lag om ändring i luftfartslagen
    ikraft_datum: 2018-07-01
    anteckningar: ändr. 12 kap. 5 §
  - beteckning: "2018:1423"
    rubrik: Lag om ändring i luftfartslagen
    ikraft_datum: 2019-01-01
    anteckningar: ändr. 6 kap. 6 §
  - beteckning: "2019:353"
    rubrik: Lag om ändring i luftfartslagen
    ikraft_datum: 2019-07-01
    anteckningar: "ändr. 5 kap. 9 §, 13 kap. 2 §"
  - beteckning: "2019:942"
    rubrik: Lag om ändring i luftfartslagen
    ikraft_datum: 2020-01-01
    anteckningar: "ändr. 2 kap. 2 §, 7 kap. 3 §"
  - beteckning: "2020:784"
    rubrik: Lag om ändring i luftfartslagen
    ikraft_datum: 2020-10-15
    anteckningar: ändr. 14 kap. 5 §
  - beteckning: "2021:1036"
    rubrik: Lag om ändring i luftfartslagen
    ikraft_datum: 2022-01-01
    anteckningar: ändr. 13 kap. 11 §
  - beteckning: "2022:432"
    rubrik: Lag om ändring i luftfartslagen
    ikraft_datum: 2022-05-19
    anteckningar: ändr. 14 kap. 5 §
  - beteckning: "2022:497"
    rubrik: Lag om ändring i luftfartslagen
    ikraft_datum: 2022-06-03
    anteckningar: ändr. 11 kap. 5 §
  - beteckning: "2022:1121"
    rubrik: Lag om ändring i luftfartslagen
    ikraft_datum: 2022-07-25
    anteckningar: "ändr. 11 kap. 4 §, 13 kap. 8 §; nya 12 kap. 3 a, 3 b, 3 c, 3 d, 3 e, 3 f, 3 g §§, rubr. närmast före 12 kap. 3 a §"
  - beteckning: "2024:548"
    rubrik: Lag om ändring i luftfartslagen
    ikraft_datum: 2024-08-15
    anteckningar: "ändr. 14 kap. 5, 10 §§"
  - beteckning: "2025:1061"
    rubrik: Lag om ändring i luftfartslagen
    ikraft_datum: 2026-01-01
    anteckningar: "upph. 1 kap., 12 kap., 13 kap. 13 §, rubr. närmast före 13 kap. 13 §; ändr. 2 kap. 11, 12, 13 §§, 4 kap. 10, 16, 25, 26, 27 §§, 6 kap. 8, 9 §§, 8 kap. 2 §, 10 kap. 9 §, 13 kap. 1, 2, 4, 6, 8, 11 §§, 14 kap. 2, 6, 10 §§, rubr. närmast före 4 kap. 26 §; nya 1 kap., 12 kap., 4 kap. 25 a, 26 a §§, 6 kap. 8 a, 10 a §§, 8 kap. 2 a §, 13 kap. 2 a, 4 a, 6 a §§ , 14 kap. 2 a, 6 a §§"
  - beteckning: "2010:501"
    rubrik: Lag om ändring i luftfartslagen
    anteckningar: ändr. 6 kap. 18 §
  - beteckning: "2010:896"
    rubrik: Lag om ändring i luftfartslagen
    anteckningar: "ändr. 6 kap. 6 §, 12 kap. 7 §"
  - beteckning: "2024:586"
    rubrik: Förordning om ikraftträdande av lagen om ändring i luftfartslagen
    anteckningar: "ikrafttr. av 2024:548"
  - beteckning: "2015:880"
    rubrik: Förordning om ikraftträdande av lagen om ändring i luftfartslagen
    anteckningar: "ikrafttr. av 2015:868"
---
<article selex:utfardad_datum="2010-06-03" selex:ikraft_datum="2010-09-01">

# Luftfartslag

<section id="kap1" class="kapitel">

## 1 kap. Lagens tillämpning och övergripande bestämmelser om luftfart

<section id="kap1.1" class="paragraf">

#### 1 §

Denna lag innehåller bestämmelser om luftfart. För militär luftfart och annan luftfart för statsändamål gäller lagen endast i den utsträckning som följer av 14 kap. Lag ([2025:1061](https://selex.se/eli/sfs/2025/1061)).

</section>
<section id="kap1.luftfart-inom-svenskt-område">

### Luftfart inom svenskt område

<section id="kap1.2" class="paragraf">

#### 2 §

Luftfart inom svenskt område får endast ske i överensstämmelse med denna lag eller annan författning, om inte annat följer av EU-förordningar. Lag ([2025:1061](https://selex.se/eli/sfs/2025/1061)).

</section>

</section>
<section id="kap1.eu-förordningar-om-civil-luftf">

### EU-förordningar om civil luftfart

<section id="kap1.3" class="paragraf">

#### 3 §

Lagen kompletterar EU-förordningar med gemensamma bestämmelser på den civila luftfartens område. Regeringen kan meddela föreskrifter om vilka EU-förordningar det är. Lag ([2025:1061](https://selex.se/eli/sfs/2025/1061)).

</section>
<section id="kap1.4" class="paragraf">

#### 4 §

När det i denna lag hänvisas till länder inom Europeiska unionen avses även andra länder som genom bindande avtal inom det författningsreglerade området omfattas av bestämmelser om civil luftfart som antagits inom ramen för samarbetet inom Europeiska unionen, om inte annat särskilt föreskrivs. Lag ([2025:1061](https://selex.se/eli/sfs/2025/1061)).

</section>

</section>
<section id="kap1.civilrättsliga-bestämmelser-om">

### Civilrättsliga bestämmelser om lufttransporter

<section id="kap1.5" class="paragraf">

#### 5 §

I lagen ([2010:510](https://selex.se/eli/sfs/2010/510)) om lufttransporter finns bestämmelser av civilrättsligt slag om villkoren vid olika former av lufttransporter. Lag ([2025:1061](https://selex.se/eli/sfs/2025/1061)).

</section>

</section>
<section id="kap1.registreringskrav-på-luftfarty">

### Registreringskrav på luftfartyg som används inom svenskt område

<section id="kap1.6" class="paragraf">

#### 6 §

Ett luftfartyg som används vid luftfart inom svenskt område ska vara registrerat i Sverige eller i ett annat land som är medlem i Internationella civila luftfartsorganisationen (ICAO) eller som Sverige ingått avtal med om rätt till luftfart inom svenskt område. Ett luftfartyg som inte används vid tillståndspliktig luftfart och som stadigvarande används inom svenskt område ska vara registrerat i Sverige. Lag ([2025:1061](https://selex.se/eli/sfs/2025/1061)).

</section>
<section id="kap1.7" class="paragraf">

#### 7 §

Regeringen eller den myndighet som regeringen bestämmer får meddela föreskrifter, eller i ett enskilt fall besluta, om att luftfart trots [6 §](#kap1.6) får äga rum med luftfartyg som inte är registrerat och om de villkor som i så fall ska gälla. Sådana föreskrifter och beslut får endast avse luftfart där det finns särskilda skäl att avvika från registreringskravet. Lag ([2025:1061](https://selex.se/eli/sfs/2025/1061)).

</section>

</section>
<section id="kap1.miljörestriktioner-mot-luftfar">

### Miljörestriktioner mot luftfart inom svenskt område

<section id="kap1.8" class="paragraf">

#### 8 §

Regeringen eller den myndighet som regeringen bestämmer får meddela föreskrifter om att ett luftfartyg inte får användas inom svenskt område av miljöskäl. Lag ([2025:1061](https://selex.se/eli/sfs/2025/1061)).

</section>

</section>
<section id="kap1.överljudsfart-inom-svenskt-omr">

### Överljudsfart inom svenskt område

<section id="kap1.9" class="paragraf">

#### 9 §

Luftfartyg får inte framföras med överljudsfart inom svenskt område. Lag ([2025:1061](https://selex.se/eli/sfs/2025/1061)).

</section>
<section id="kap1.10" class="paragraf">

#### 10 §

Regeringen eller den myndighet som regeringen bestämmer får meddela föreskrifter, eller i ett enskilt fall besluta, om undantag från förbudet mot överljudsfart och om de villkor som i så fall ska gälla. Sådana föreskrifter och beslut får endast avse luftfart där det finns synnerliga skäl att tillåta överljudsfart. Lag ([2025:1061](https://selex.se/eli/sfs/2025/1061)).

</section>
<section id="kap1.11" class="paragraf">

#### 11 §

Ytterligare krav i fråga om framförande av luftfartyg i överljudsfart får inte ställas med stöd av miljöbalken. Lag ([2025:1061](https://selex.se/eli/sfs/2025/1061)).

</section>

</section>
<section id="kap1.restriktionsområden-för-luftfa">

### Restriktionsområden för luftfart

<section id="kap1.12" class="paragraf">

#### 12 §

Regeringen eller den myndighet som regeringen bestämmer får meddela föreskrifter, eller i ett enskilt fall besluta, om inskränkningar av eller förbud mot luftfart inom viss del av landet (restriktionsområde).

Sådana föreskrifter och beslut får endast avse restriktioner som behövs av militära skäl eller av hänsyn till allmän ordning och säkerhet, flygsäkerhet, friluftsliv, natur- eller miljövård eller för att undvika störning vid allmän sammankomst eller offentlig tillställning av större omfattning. Lag ([2025:1061](https://selex.se/eli/sfs/2025/1061)).

</section>
<section id="kap1.13" class="paragraf">

#### 13 §

Föreskrifter eller beslut enligt [12 §](#kap1.12) som medför förbud mot luftfart, och inte enbart inskränkningar, och som meddelas av en annan myndighet än regeringen får avse förbud under högst två veckor. Lag ([2025:1061](https://selex.se/eli/sfs/2025/1061)).

</section>
<section id="kap1.14" class="paragraf">

#### 14 §

Regeringen får meddela föreskrifter, eller i ett enskilt fall besluta, om tillfälliga inskränkningar av eller förbud mot luftfart inom hela landet.

Sådana föreskrifter och beslut får endast avse inskränkningar eller förbud som behövs på grund av utomordentliga förhållanden eller i övrigt krävs av hänsyn till allmän säkerhet. Lag ([2025:1061](https://selex.se/eli/sfs/2025/1061)).

</section>

</section>
<section id="kap1.luftfart-utanför-svenskt-områd">

### Luftfart utanför svenskt område

<section id="kap1.15" class="paragraf">

#### 15 §

Vid luftfart utanför svenskt område ska, om det är förenligt med den främmande lag som är tillämplig,

1. denna lag och föreskrifter som meddelats med stöd av lagen gälla svenska luftfartyg, om inte annat följer av denna lag, och

2. följande bestämmelser gälla utländska luftfartyg som används inom ramen för ett svenskt drifttillstånd:

a) 3-5 kap. och 8 kap. 1 och 4-[6 §](#kap1.6)§ och föreskrifter som meddelats med stöd av de bestämmelserna,

b) 12 kap. 1-3 och 5-[8 §](#kap1.8)§ när det gäller tillsyn över att bestämmelser som anges i a följs, och

c) 13 kap. 1-[3 §](#kap1.3)§, [4 §](#kap1.4) 6, 8-10, [4 a §](#kap1.4a), [5 §](#kap1.5), [6 §](#kap1.6) 2, [7 §](#kap1.7) och [9 §](#kap1.9). Lag ([2025:1061](https://selex.se/eli/sfs/2025/1061)).

</section>

</section>
<section id="kap1.luftfartyg-av-särskild-beskaff">

### Luftfartyg av särskild beskaffenhet

<section id="kap1.16" class="paragraf">

#### 16 §

I fråga om luftfartyg som inte har någon förare ombord eller inte är motordrivna eller som i övrigt är av särskild beskaffenhet får regeringen eller den myndighet som regeringen bestämmer meddela föreskrifter, eller i ett enskilt fall besluta, om undantag från de krav som ställs i [6 §](#kap1.6) och 2- 8 kap. och meddela de ytterligare föreskrifter som behövs.

Sådana föreskrifter och beslut får inte utformas så att de strider mot flygsäkerhetens eller det allmännas intresse.

En förvaltningsuppgift som ansluter till föreskrifterna får, om regeringen föreskriver det, av myndigheten överlämnas åt någon annan, även om uppgiften innefattar myndighetsutövning. Lag ([2025:1061](https://selex.se/eli/sfs/2025/1061)).

</section>
<section id="kap1.17" class="paragraf">

#### 17 §

Särskilda föreskrifter gäller för föremål som är inrättade för rörelse i luften men som inte är att anse som luftfartyg. Lag ([2025:1061](https://selex.se/eli/sfs/2025/1061)).

</section>

</section>
<section id="kap1.luftfartyg-registrerade-hos-en">

### Luftfartyg registrerade hos en internationell organisation

<section id="kap1.18" class="paragraf">

#### 18 §

De bestämmelser i denna lag som gäller i fråga om luftfartyg som är registrerade i ett annat land ska på motsvarande sätt tillämpas när det gäller luftfartyg som är registrerade hos en internationell organisation. Lag ([2025:1061](https://selex.se/eli/sfs/2025/1061)).

</section>

</section>
<section id="kap1.standarder">

### Standarder

<section id="kap1.19" class="paragraf">

#### 19 §

Regeringen eller den myndighet som regeringen bestämmer får meddela föreskrifter om att utrustning som används i eller för luftfart ska följa vissa standarder när utrustningen har betydelse för flygsäkerheten. Lag ([2025:1061](https://selex.se/eli/sfs/2025/1061)).

</section>

</section>
<section id="kap1.allmänt-bemyndigande">

### Allmänt bemyndigande

<section id="kap1.20" class="paragraf">

#### 20 §

Regeringen eller den myndighet som regeringen bestämmer får, utöver det som följer av andra bestämmelser i denna lag, meddela ytterligare föreskrifter i de avseenden som behandlas i lagen och som behövs till skydd för trafik, liv, personlig säkerhet eller hälsa.

Regeringen får meddela föreskrifter om att den myndighet som avses i första stycket får överlämna en förvaltningsuppgift som ansluter till föreskrifterna till någon annan, även om uppgiften innefattar myndighetsutövning. Lag ([2025:1061](https://selex.se/eli/sfs/2025/1061)).

</section>

</section>
<section id="kap1.krig-eller-krigsfara">

### Krig eller krigsfara

<section id="kap1.21" class="paragraf">

#### 21 §

När Sverige är i krig eller krigsfara, eller det råder sådana utomordentliga förhållanden som beror på att Sverige har befunnit sig i krig eller krigsfara, får regeringen, i den utsträckning det behövs på grund av rådande förhållanden,

1. meddela de föreskrifter eller i enskilda fall besluta om de undantag från denna lag och andra författningar om luftfarten som behövs, och

2. meddela de ytterligare föreskrifter om luftfarten som behövs.

Om regeringen i andra fall än då Sverige är i krig har meddelat föreskrifter enligt denna paragraf, ska föreskrifterna underställas riksdagens prövning inom en månad efter det att de har beslutats. Om någon sådan underställning inte sker eller om föreskrifterna inte godkänns av riksdagen inom två månader från underställningen, upphör föreskrifterna att gälla. Lag ([2025:1061](https://selex.se/eli/sfs/2025/1061)).

</section>

</section>

</section>
<section id="kap2" class="kapitel">

## 2 kap. Registrering, nationalitet och märkning

<section id="kap2.registreringen">

### Registreringen

<section id="kap2.1" class="paragraf">

#### 1 §

Transportstyrelsen för register över luftfartyg (luftfartygsregistret).

Särskilda bestämmelser om inskrivning av rätt till luftfartyg finns i lagen ([1955:227](https://selex.se/eli/sfs/1955/227)) om inskrivning av rätt till luftfartyg och om vissa internationella förhållanden i lagen ([1955:229](https://selex.se/eli/sfs/1955/229)) i anledning av Sveriges tillträde till 1948 års konvention rörande internationellt erkännande av rätt till luftfartyg.

Särskilda bestämmelser om registrering av internationella säkerhetsrätter och andra rättigheter i luftfartyg och flygmotorer i ett internationellt register finns i lagen ([2015:860](https://selex.se/eli/sfs/2015/860)) om internationella säkerhetsrätter i lösa saker. Lag ([2015:868](https://selex.se/eli/sfs/2015/868)).

</section>
<section id="kap2.2" class="paragraf">

#### 2 §

Ett luftfartyg får registreras i Sverige bara om det helt ägs av

1. svenska staten,

2. svensk kommun eller region,

3. medborgare i ett land inom Europeiska unionen (EU-land) eller dödsboet efter en sådan person,

4. bolag, förening, samfällighet eller stiftelse som har svensk nationalitet eller har sitt säte i ett EU-land, eller

5. europeiska ekonomiska intressegrupperingar som har sitt säte i Sverige.

Även om förutsättningar enligt första stycket inte föreligger får ett luftfartyg registreras i Sverige, om det brukas av någon som avses i första stycket och denne har ett drifttillstånd som är utfärdat i Sverige.

Transportstyrelsen får i ett enskilt fall besluta att ett luftfartyg får registreras i Sverige även om förutsättningar enligt första eller andra stycket inte föreligger. Ett sådant beslut får fattas bara om luftfartyget i regel används med utgångspunkt i Sverige. Lag ([2019:942](https://selex.se/eli/sfs/2019/942)).

</section>
<section id="kap2.3" class="paragraf">

#### 3 §

Ett luftfartyg som är registrerat i ett annat land får inte registreras i Sverige, om det inte avregistreras i det andra landet.

</section>
<section id="kap2.4" class="paragraf">

#### 4 §

Regeringen eller den myndighet som regeringen bestämmer får meddela föreskrifter om att luftfartyg av miljöskäl inte får registreras i Sverige.

</section>
<section id="kap2.5" class="paragraf">

#### 5 §

Ansökan om registrering av ett luftfartyg ska göras av ägaren. De upplysningar och den utredning som behövs för registreringen ska lämnas tillsammans med ansökan som ska vara skriftlig.

</section>
<section id="kap2.6" class="paragraf">

#### 6 §

Ett luftfartyg ska avregistreras om

1. ägaren skriftligen begär det,

2. kraven i [2 §](#kap2.2) inte är uppfyllda,

3. det har förolyckats eller förstörts,

4. det efter en flygning inte har hörts av på tre månader,

5. det på grund av ombyggnad eller annan sådan ändring upphört att vara luftfartyg eller, utan att ändring skett, inte längre anses utgöra ett luftfartyg, eller

6. den som fått en fullmakt om avregistrering och export i enlighet med lagen ([2015:860](https://selex.se/eli/sfs/2015/860)) om internationella säkerhetsrätter i lösa saker skriftligen begär det och fullmakten är registrerad hos Transportstyrelsen.

Ägaren är skyldig att inom en månad skriftligen anmäla om något har hänt som enligt första stycket 2–4 medför att ett luftfartyg ska avregistreras. Lag ([2015:868](https://selex.se/eli/sfs/2015/868)).

</section>
<section id="kap2.7" class="paragraf">

#### 7 §

Om det finns en inskrivning i ett luftfartyg enligt lagen ([1955:227](https://selex.se/eli/sfs/1955/227)) om inskrivning av rätt till luftfartyg, får luftfartyget avregistreras endast om den till vars förmån inskrivningen gäller har medgett det. Detsamma gäller i fråga om anteckningar som avses i [2 a §](#kap2.2a) nämnda lag.

</section>
<section id="kap2.8" class="paragraf">

#### 8 §

Om någon annan än ägaren brukar ett registrerat luftfartyg för en obestämd tid eller för en bestämd tid om minst en månad ska upplåtaren eller brukaren genast efter upplåtelsen skriftligen anmäla detta förhållande för anteckning i luftfartygsregistret, om nyttjanderätten inte skrivits in enligt lagen ([1955:227](https://selex.se/eli/sfs/1955/227)) om inskrivning av rätt till luftfartyg. Om nyttjanderätten har skrivits in, ska anteckning göras i luftfartygsregistret om upplåtaren eller brukaren begär det.

Om anteckning enligt första stycket skett, ska upplåtaren eller brukaren anmäla till luftfartygsregistret när en upplåtelse för en obestämd tid upphör eller en upplåtelse för en bestämd tid upphör i förtid.

</section>
<section id="kap2.9" class="paragraf">

#### 9 §

Ett luftfartyg som finns utomlands får efter ansökan av den som förvärvat luftfartyget för viss tid föras in i ett bihang till luftfartygsregistret, om förutsättningarna i 2 och [3 §](#kap2.3)§ är uppfyllda, och förbud mot registrering inte har föreskrivits enligt [4 §](#kap2.4).

</section>

</section>
<section id="kap2.nationaliteten">

### Nationaliteten

<section id="kap2.10" class="paragraf">

#### 10 §

Ett luftfartyg som är infört i luftfartygsregistret har svensk nationalitet.

Transportstyrelsen utfärdar bevis om registreringen (nationalitets- och registreringsbevis).

</section>
<section id="kap2.11" class="paragraf">

#### 11 §

Ett luftfartyg som har antecknats i bihanget till luftfartygsregistret har svensk nationalitet så länge anteckningen gäller och ska vid tillämpningen av 1 kap. [6 §](#kap1.6) anses vara registrerat i Sverige.

Transportstyrelsen utfärdar bevis om anteckningen i bihanget (interimistiskt nationalitets- och registreringsbevis). Lag ([2025:1061](https://selex.se/eli/sfs/2025/1061)).

</section>
<section id="kap2.12" class="paragraf">

#### 12 §

Ett luftfartyg ska ha nationalitets- och registreringsbevis när det används vid luftfart.

Om ett luftfartyg används enligt föreskrifter eller beslut meddelade med stöd av 1 kap. [7 §](#kap1.7), gäller de villkor som meddelas av regeringen eller den myndighet regeringen bestämmer. Lag ([2025:1061](https://selex.se/eli/sfs/2025/1061)).

</section>

</section>
<section id="kap2.märkningen">

### Märkningen

<section id="kap2.13" class="paragraf">

#### 13 §

Ett luftfartyg som är infört i luftfartygsregistret eller antecknat i bihanget till registret ska vara märkt med sina nationalitets- och registreringsbeteckningar.

Ett utländskt luftfartyg ska vid luftfart inom svenskt område vara märkt i enlighet med föreskrifterna i registreringsstaten.

Om ett luftfartyg används enligt föreskrifter eller beslut meddelade med stöd av 1 kap. [7 §](#kap1.7), gäller de villkor som meddelas av regeringen eller den myndighet som regeringen bestämmer. Lag ([2025:1061](https://selex.se/eli/sfs/2025/1061)).

</section>

</section>

</section>
<section id="kap3" class="kapitel">

## 3 kap. Luftvärdighet och miljövärdighet

<section id="kap3.luftfartygs-luftvärdighet-och">

### Luftfartygs luftvärdighet och miljövärdighet

<section id="kap3.1" class="paragraf">

#### 1 §

Ett luftfartyg ska vara luftvärdigt och miljövärdigt när det används vid luftfart. Luftfartygets ägare eller, om luftfartyget inte används av ägaren, den som brukar det i ägarens ställe ansvarar för detta. Ägaren eller brukaren ska till den myndighet som avses i [8 §](#kap3.8) snarast anmäla sådana förhållanden som har betydelse för luftvärdigheten eller miljövärdigheten.

Ett luftfartyg anses luftvärdigt om det är konstruerat, tillverkat, utprovat, utrustat och underhållet på ett sådant sätt samt har sådana flygegenskaper att flygsäkerhetens krav är uppfyllda.

Ett luftfartyg anses miljövärdigt om det är konstruerat, tillverkat, utprovat, utrustat och underhållet på ett sådant sätt att det inte orsakar skada genom buller eller luftförorening eller genom annan liknande störning. Ytterligare krav i fråga om luftfartygs miljövärdighet får inte ställas med stöd av miljöbalken.

</section>
<section id="kap3.2" class="paragraf">

#### 2 §

Regeringen eller den myndighet som regeringen bestämmer får meddela ytterligare föreskrifter om förutsättningarna för att ett luftfartyg ska anses vara luftvärdigt och miljövärdigt.

</section>

</section>
<section id="kap3.luftvärdighetsbevis-och-miljöv">

### Luftvärdighetsbevis och miljövärdighetsbevis

<section id="kap3.3" class="paragraf">

#### 3 §

När ett luftfartyg har visats vara luftvärdigt, utfärdas luftvärdighetsbevis. När ett luftfartyg har visats vara miljövärdigt, utfärdas miljövärdighetsbevis. Bevisen får begränsas till att avse viss tid, viss luftfart eller luftfart inom visst område.

Bevisen får förnyas, om luftfartyget uppfyller de krav på luftvärdighet respektive miljövärdighet som gäller när förnyelsen ska ske.

</section>
<section id="kap3.4" class="paragraf">

#### 4 §

Ett luftfartyg ska ha luftvärdighetsbevis och miljövärdighetsbevis när det används vid luftfart.

Ett svenskt luftfartyg ska ha svenskt luftvärdighetsbevis och svenskt miljövärdighetsbevis eller utländska sådana bevis som har godkänts i Sverige.

Ett utländskt luftfartyg ska ha luftvärdighetsbevis och miljövärdighetsbevis som har utfärdats eller godkänts i luftfartygets registreringsstat och som enligt avtal med den staten ska erkännas i Sverige. För ett utländskt luftfartyg godtas även svenskt luftvärdighetsbevis och svenskt miljövärdighetsbevis.

Ett motsvarande bevis som har utfärdats med stöd av EU- rättsliga bestämmelser ska jämställas med ett svenskt bevis enligt denna paragraf.

</section>
<section id="kap3.5" class="paragraf">

#### 5 §

Regeringen eller den myndighet som regeringen bestämmer får meddela föreskrifter om eller i ett enskilt fall besluta att ett luftfartyg som uppfyller kraven på flygsäkerhet får användas vid luftfart inom svenskt område även om kraven i [4 §](#kap3.4) inte är uppfyllda. Ett sådant beslut får tidsbegränsas.

Ett beslut enligt första stycket får återkallas om kraven på flygsäkerhet eller om miljö- eller bullerskäl ger anledning till det.

</section>
<section id="kap3.6" class="paragraf">

#### 6 §

Om inte annat beslutas blir ett svenskt luftvärdighetsbevis respektive ett svenskt miljövärdighetsbevis ogiltigt om

1. luftfartyget inte underhålls på föreskrivet sätt,

2. föreskrivna ändringar inte utförs,

3. det görs ändringar i luftfartyget eller i dess utrustning som kan antas ha betydelse för luftvärdigheten eller miljövärdigheten,

4. luftfartyget inte genomgår föreskriven besiktning eller kontroll, eller

5. luftfartyget eller utrustningen har skadats på ett sätt som uppenbarligen har betydelse för luftvärdigheten eller miljövärdigheten.

Om det inträffar andra omständigheter som kan antas ha betydelse för luftvärdigheten eller miljövärdigheten, får det beslutas att luftvärdighetsbeviset respektive miljövärdighetsbeviset är ogiltigt.

Ett luftvärdighetsbevis eller ett miljövärdighetsbevis som är ogiltigt enligt första eller andra stycket förblir ogiltigt till dess luftfartyget förklaras luftvärdigt respektive miljövärdigt. När ett luftvärdighetsbevis eller ett miljövärdighetsbevis är ogiltigt enligt denna paragraf ska innehavaren av beviset efter anmaning genast lämna detta till den myndighet som prövar frågor om luftvärdighetsbevis och miljövärdighetsbevis.

</section>
<section id="kap3.7" class="paragraf">

#### 7 §

Bestämmelserna i 3 och [6 §](#kap3.6)§ gäller på motsvarande sätt i fråga om godkännande av utländska luftvärdighetsbevis och utländska miljövärdighetsbevis och om förnyelse och ogiltighet av sådana godkännanden.

</section>
<section id="kap3.8" class="paragraf">

#### 8 §

Frågor om luftvärdighetsbevis och miljövärdighetsbevis prövas av den myndighet som regeringen bestämmer. Regeringen får meddela föreskrifter om att myndigheten får överlämna till en särskild sakkunnig att utfärda och förnya sådana bevis.

</section>

</section>
<section id="kap3.förrättningsmans-tillträde-til">

### Förrättningsmans tillträde till luftfartyg

<section id="kap3.9" class="paragraf">

#### 9 §

I samband med prövning av frågor om luftvärdighetsbevis och miljövärdighetsbevis ska förrättningsman lämnas tillträde till luftfartyget. Luftfartygets ägare eller brukare liksom dess befälhavare och besättning ska medverka i den utsträckning som behövs. Förrättningen ska utföras så att minsta möjliga olägenhet uppstår.

</section>

</section>
<section id="kap3.utprovning-av-luftfartygs-flyg">

### Utprovning av luftfartygs flygegenskaper

<section id="kap3.10" class="paragraf">

#### 10 §

Regeringen eller den myndighet som regeringen bestämmer får meddela föreskrifter om eller i ett enskilt fall besluta att ett luftfartyg får användas vid luftfart, även om villkoren i detta kapitel inte är uppfyllda, om det behövs för att pröva ett luftfartygs flygegenskaper eller av andra särskilda skäl.

</section>

</section>
<section id="kap3.tillverkning-och-underhåll-av">

### Tillverkning och underhåll av luftfartyg

<section id="kap3.11" class="paragraf">

#### 11 §

För att tillverka luftfartyg samt tillbehör och reservdelar till dem och för att utföra underhålls-, reparations- och ändringsarbeten på luftfartyg, tillbehör och reservdelar krävs tillstånd av regeringen eller den myndighet som regeringen bestämmer.

Regeringen eller den myndighet som regeringen bestämmer får meddela föreskrifter om eller i ett enskilt fall besluta om undantag från tillståndskravet, om det kan ske med hänsyn till flygsäkerheten.

</section>

</section>

</section>
<section id="kap4" class="kapitel">

## 4 kap. Flygcertifikat m.m.

<section id="kap4.behörighet-att-föra-ett-luftfa">

### Behörighet att föra ett luftfartyg och tjänstgöra ombord

<section id="kap4.1" class="paragraf">

#### 1 §

Ett luftfartyg får föras endast av den som innehar ett gällande flygcertifikat.

Regeringen eller den myndighet som regeringen bestämmer får meddela föreskrifter om eller i ett enskilt fall besluta om undantag från kravet på flygcertifikat, om det finns särskilda skäl och det kan ske med hänsyn till flygsäkerheten.

</section>
<section id="kap4.2" class="paragraf">

#### 2 §

En innehavare av flygcertifikat får föra ett luftfartyg endast av den kategori, klass och typ samt under de villkor och för de behörigheter som anges i certifikatet.

</section>
<section id="kap4.3" class="paragraf">

#### 3 §

Regeringen eller den myndighet som regeringen bestämmer får meddela föreskrifter om att andra medlemmar av besättningen på ett luftfartyg än förare ska ha ett gällande flygcertifikat för att få utföra vissa uppgifter ombord.

Bestämmelser om certifikat och behörighetsbevis för personal inom markorganisationen finns i 6 kap.

</section>

</section>
<section id="kap4.utbildning">

### Utbildning

<section id="kap4.4" class="paragraf">

#### 4 §

Den som genomgår utbildning för flygcertifikat får ensam föra ett luftfartyg under de förutsättningar som anges i ett elevtillstånd som utfärdats för henne eller honom.

Regeringen eller den myndighet som regeringen bestämmer får meddela föreskrifter om eller i ett enskilt fall medge undantag från kravet på elevtillstånd. Ett sådant undantag får medges endast den som kan anses uppfylla lämplighetskraven i [9 §](#kap4.9) första stycket.

</section>
<section id="kap4.5" class="paragraf">

#### 5 §

Den som tjänstgör som flyglärare ska ha ett gällande flygcertifikat för den kategori, klass och typ av luftfartyg som utbildningen avser samt sådan särskild behörighet som föreskrivits med stöd av [10 §](#kap4.10).

Regeringen eller den myndighet som regeringen bestämmer får meddela föreskrifter om behörighetskrav för den som tjänstgör som kontrollant vid flygprov och som instruktör vid flygträning på marken.

</section>

</section>
<section id="kap4.behörighetshandlingar">

### Behörighetshandlingar

<section id="kap4.6" class="paragraf">

#### 6 §

Ett elevtillstånd ska vara utfärdat i Sverige. Regeringen eller den myndighet som regeringen bestämmer får meddela föreskrifter om att ett tillstånd ska godtas som elevtillstånd enligt denna lag trots att det inte är utfärdat i Sverige. Ett elevtillstånd är giltigt endast om innehavaren har ett gällande intyg om att föreskrivna medicinska krav är uppfyllda (medicinskt intyg).

</section>
<section id="kap4.7" class="paragraf">

#### 7 §

Ett flygcertifikat ska vara utfärdat eller godkänt i Sverige. Ett certifikat är giltigt endast i den utsträckning de till certifikatet knutna behörigheterna är gällande och om innehavaren har ett gällande medicinskt intyg.

Som flygcertifikat enligt denna lag godtas även ett certifikat som är utfärdat eller godkänt i ett annat land och som enligt avtal med det landet eller enligt föreskrifter som meddelats med stöd av [10 §](#kap4.10) ska erkännas i Sverige. För tjänstgöring på svenska luftfartyg i internationell trafik krävs dock ett sådant certifikat som anges i första stycket.

Regeringen eller den myndighet regeringen bestämmer får meddela föreskrifter om eller i ett enskilt fall besluta att ett flygcertifikat, som har utfärdats i ett annat land för en svensk medborgare, inte ska gälla för luftfart inom svenskt område.

</section>
<section id="kap4.8" class="paragraf">

#### 8 §

Ett medicinskt intyg ska vara utfärdat eller godkänt i Sverige, eller sådant att det enligt föreskrifter som meddelats med stöd av [10 §](#kap4.10) ska erkännas i Sverige.

</section>

</section>
<section id="kap4.utfärdande-av-elevtillstånd-fl">

### Utfärdande av elevtillstånd, flygcertifikat och medicinskt intyg

<section id="kap4.9" class="paragraf">

#### 9 §

Ett elevtillstånd eller ett flygcertifikat får utfärdas endast för den som innehar ett gällande medicinskt intyg och som med hänsyn till sina personliga förhållanden kan anses lämplig att inneha ett elevtillstånd eller ett certifikat. Prövningen av de personliga förhållandena ska avse att sökanden är pålitlig i nykterhetshänseende och i övrigt kan antas komma att respektera reglerna för luftfarten och visa den hänsyn och det ansvar och omdöme som krävs av en innehavare av ett elevtillstånd eller ett certifikat.

Det som sägs i första stycket gäller även när ett elevtillstånd eller ett certifikat ska förnyas eller ett certifikat ska utökas, godkännas eller erkännas.

</section>
<section id="kap4.10" class="paragraf">

#### 10 §

Regeringen eller den myndighet som regeringen bestämmer får meddela föreskrifter om

1. krav i fråga om ålder för att ett elevtillstånd ska få utfärdas,

2. krav i fråga om ålder, kunskaper, erfarenhet och skicklighet för att ett flygcertifikat ska få utfärdas,

3. de förutsättningar under vilka ett certifikat ska få utökas, förnyas, godkännas eller erkännas,

4. krav på särskild behörighet för att en certifikatinnehavare ska få fullgöra vissa uppgifter vid luftfart om det behövs av hänsyn till flygsäkerheten,

5. krav i fråga om hälsotillstånd samt fysiska och psykiska förhållanden för att ett medicinskt intyg ska få utfärdas, godkännas eller erkännas, och

6. förordnande av läkare för att utfärda medicinska intyg och krav som ska vara uppfyllda för ett sådant förordnande. Lag ([2025:1061](https://selex.se/eli/sfs/2025/1061)).

</section>
<section id="kap4.11" class="paragraf">

#### 11 §

Den som ansöker om att ett flygcertifikat ska utfärdas, utökas, förnyas eller godkännas eller om att de behörigheter som är knutna till certifikatet ska förnyas är skyldig att genomgå de undersökningar och prov (certifikatprov) som föreskrivits med stöd av [10 §](#kap4.10).

Regeringen får meddela föreskrifter om att den myndighet som prövar frågor om flygcertifikat får uppdra åt någon annan att genomföra proven.

</section>
<section id="kap4.12" class="paragraf">

#### 12 §

Ett elevtillstånd utfärdas eller förnyas för viss tid. Det får begränsas till att gälla under vissa förutsättningar.

</section>
<section id="kap4.13" class="paragraf">

#### 13 §

Ett flygcertifikat utfärdas, utökas, förnyas eller godkänns för viss tid. Det får begränsas till att gälla under vissa förutsättningar.

</section>
<section id="kap4.14" class="paragraf">

#### 14 §

Har en spärrtid fastställts enligt [22 §](#kap4.22) första stycket får ett elevtillstånd eller ett flygcertifikat inte utfärdas eller godkännas under spärrtiden.

</section>
<section id="kap4.15" class="paragraf">

#### 15 §

Ett medicinskt intyg utfärdas eller godkänns för viss tid.

</section>

</section>
<section id="kap4.återkallelse-och-begränsning-a">

### Återkallelse och begränsning av elevtillstånd eller flygcertifikat

<section id="kap4.16" class="paragraf">

#### 16 §

Ett elevtillstånd eller ett flygcertifikat ska återkallas

1. om innehavaren har gjort sig skyldig till brott som avses i 13 kap. 2 eller [3 §](#kap4.3),

2. om innehavaren vid utövande av luftfart har gjort sig skyldig till grov oaktsamhet eller har visat uppenbar likgiltighet för andra människors liv eller egendom,

3. om innehavaren genom att upprepade gånger överträda de bestämmelser som gäller för luftfarten i väsentlig grad har visat bristande vilja eller förmåga att rätta sig efter bestämmelserna,

4. om innehavaren i annat fall än som avses i 1-3 vid utövande av luftfart har brutit mot någon bestämmelse som har väsentlig betydelse för flygsäkerheten,

5. om innehavaren på grund av opålitlighet i nykterhetshänseende eller genom bruk av annat ämne än alkohol inte kan anses lämplig att inneha ett elevtillstånd eller ett flygcertifikat,

6. om det med hänsyn till annat brott som innehavaren har gjort sig skyldig till kan antas att han eller hon inte kommer att respektera reglerna för luftfarten och visa den hänsyn och det ansvar och omdöme som krävs av en innehavare eller om han eller hon på grund av sina personliga förhållanden i övrigt inte kan anses lämplig att inneha ett elevtillstånd eller ett flygcertifikat,

7. om innehavarens förutsättningar att fullgöra den luftfartsverksamhet som elevtillståndet eller flygcertifikatet avser är så väsentligt begränsade genom sjukdom eller skada eller av någon annan sådan orsak att han eller hon av flygsäkerhetsskäl inte längre bör inneha ett elevtillstånd eller ett flygcertifikat,

8. om innehavaren inte uppfyller fastställda krav i fråga om kunskaper och skicklighet,

9. om innehavaren inte följer ett föreläggande att genomgå kontroll av att han eller hon kan förrätta den tjänst som elevtillståndet eller flygcertifikatet avser eller ett föreläggande att lämna intyg angående sin fysiska eller psykiska lämplighet som innehavare av elevtillstånd eller flygcertifikat, eller

10. om innehavaren själv begär det. Lag ([2025:1061](https://selex.se/eli/sfs/2025/1061)).

</section>
<section id="kap4.17" class="paragraf">

#### 17 §

Återkallelse enligt [16 §](#kap4.16) 4, 6, 7, 8, 9 eller 10 får när det gäller ett flygcertifikat begränsas till att avse en eller flera behörigheter.

I fall som avses i [16 §](#kap4.16) 5, 6, 7, 8 eller 9 får ett elevtillstånd eller ett flygcertifikat i stället för att återkallas begränsas till att gälla under vissa förutsättningar.

</section>
<section id="kap4.18" class="paragraf">

#### 18 §

En återkallelse med anledning av brottslig gärning ska när det gäller frågan om brott föreligger grunda sig på en lagakraftvunnen dom, ett godkänt strafföreläggande, ett godkänt föreläggande om ordningsbot eller ett beslut om åtalsunderlåtelse enligt [20 kap. rättegångsbalken](https://selex.se/eli/sfs/1942/740) eller motsvarandebestämmelse i en annan författning.

Med svensk dom jämställs vid tillämpningen av denna lag brottmålsdom eller annat likvärdigt avgörande som har meddelats av en utländsk domstol eller någon annan utländsk myndighet.

</section>

</section>
<section id="kap4.varning-eller-erinran">

### Varning eller erinran

<section id="kap4.19" class="paragraf">

#### 19 §

I stället för att ett elevtillstånd eller ett flygcertifikat återkallas ska innehavaren varnas i sådana fall som avses i [16 §](#kap4.16) 3, 4, 5 eller 6, om varning av särskilda skäl kan anses vara en tillräcklig åtgärd.

Om det inte finns tillräckliga skäl för varning, ska innehavaren erinras om de krav som gäller för elevtillstånd eller certifikat (erinran).

</section>

</section>
<section id="kap4.återkallelse-tills-vidare">

### Återkallelse tills vidare

<section id="kap4.20" class="paragraf">

#### 20 §

Ett elevtillstånd eller ett flygcertifikat ska återkallas eller begränsas tills vidare i avvaktan på ett slutligt avgörande av frågan, om det på sannolika skäl kan antas att tillståndet eller certifikatet kommer att återkallas slutligt eller begränsas.

</section>

</section>
<section id="kap4.omhändertagande-av-flygcertifi">

### Omhändertagande av flygcertifikat

<section id="kap4.21" class="paragraf">

#### 21 §

Ett flygcertifikat ska omhändertas, om innehavaren vid utövande av luftfart har

1. visat tydliga tecken på påverkan av alkohol eller något annat ämne, eller

2. gjort sig skyldig till grov oaktsamhet eller har visat uppenbar likgiltighet för andra människors liv eller egendom.

Ett certifikat får också omhändertas, om innehavaren på grund av sjukdom eller skada eller av någon annan sådan orsak inte kan fullgöra de uppgifter som certifikatet avser på ett trafiksäkert sätt.

Ett certifikat gäller inte när det är omhändertaget.

Ett beslut om omhändertagande av flygcertifikat får meddelas av Polismyndigheten, åklagare eller Transportstyrelsen. Frågan om ett omhändertagande ska följas av en ansökan om återkallelse eller om flygcertifikatet ska återlämnas ska prövas skyndsamt.

Regeringen får meddela ytterligare föreskrifter om omhändertagande av flygcertifikat. Lag ([2014:745](https://selex.se/eli/sfs/2014/745)).

</section>

</section>
<section id="kap4.spärrtid">

### Spärrtid

<section id="kap4.22" class="paragraf">

#### 22 §

Om en ansökan om att ett elevtillstånd eller ett flygcertifikat ska utfärdas eller förnyas inte kan bifallas på grund av sökandens personliga förhållanden, ska en spärrtid bestämmas som ska förflyta innan handlingen får utfärdas. Detsamma gäller om ett elevtillstånd eller ett flygcertifikat återkallas med stöd av [16 §](#kap4.16) 1, 2, 3, 4, 5 eller 6. Spärrtiden ska vara lägst tre månader och högst tre år. Vid återkallelse enligt [16 §](#kap4.16) 1 eller 2 ska spärrtiden bestämmas till lägst ett år. Vid återkallelse räknas tiden från det att behörigheten fråntogs innehavaren av elevtillståndet eller flygcertifikatet.

En spärrtid som har fastställts enligt första stycket får, sedan beslutet om fastställande av tiden har vunnit laga kraft, sättas ned om nya omständigheter inträffar eller framkommer och det finns synnerliga skäl för nedsättning. Det får dock inte bestämmas kortare tid än som anges i första stycket tredje eller fjärde meningen.

Underlåtelse av certifikatingripande m.m.

</section>
<section id="kap4.23" class="paragraf">

#### 23 §

Om ett elevtillstånd eller ett flygcertifikat varit återkallat tills vidare under minst så lång tid som skulle ha bestämts som spärrtid, får det när frågan om återkallelse slutligt avgörs beslutas att ytterligare ingripande inte ska ske. Detsamma gäller om ett flygcertifikat har varit omhändertaget.

</section>

</section>
<section id="kap4.nytt-certifikat-efter-återkall">

### Nytt certifikat efter återkallelse

<section id="kap4.24" class="paragraf">

#### 24 §

Ansökan om utfärdande av flygcertifikat efter återkallelse får inte prövas innan spärrtiden löpt ut.

Efter återkallelse får ett nytt flygcertifikat utfärdas endast om sökanden uppfyller kraven i [9 §](#kap4.9) första stycket och har avlagt de certifikatprov som har föreskrivits med stöd av [10 §](#kap4.10).

</section>

</section>
<section id="kap4.certifikatkontroll">

### Certifikatkontroll

<section id="kap4.25" class="paragraf">

#### 25 §

Den myndighet som prövar frågor om certifikat får besluta

1. att den som innehar ett elevtillstånd eller ett flygcertifikat ska lämna ett intyg om sin fysiska och psykiska lämplighet att inneha tillståndet eller certifikatet, och

2. att en certifikatinnehavare ska genomgå de undersökningar och prov som behövs (certifikatkontroll), om det kan antas att innehavaren inte på ett betryggande sätt kan utföra de uppgifter som certifikatet avser. Lag ([2025:1061](https://selex.se/eli/sfs/2025/1061)).

</section>
<section id="kap4.25a" class="paragraf">

#### 25 a §

En certifikatinnehavare ska anmäla omständigheter som kan antas ha betydelse för behörigheten till den myndighet som prövar frågor om certifikat. Lag ([2025:1061](https://selex.se/eli/sfs/2025/1061)).

</section>

</section>
<section id="kap4.utländska-flygcertifikat">

### Utländska flygcertifikat

<section id="kap4.26" class="paragraf">

#### 26 §

Ett utländskt flygcertifikat får godkännas i Sverige endast för den tid då certifikatet är giltigt.

Det som sägs om

1. återkallelse och begränsning av certifikat i 16-18 och [20 §](#kap4.20)§ ska också gälla återkallelse och begränsning av ett godkännande,

2. varning och erinran i [19 §](#kap4.19) ska också gälla innehavare av ett godkänt utländskt flygcertifikat,

3. omhändertagande i [21 §](#kap4.21) ska också gälla godkända utländska flygcertifikat,

4. spärrtid för utfärdande av certifikat i [22 §](#kap4.22) ska också gälla för beslut att godkänna ett utländskt flygcertifikat,

5. beslut om ytterligare ingripande i [23 §](#kap4.23) ska också gälla ingripande i fråga om godkända utländska flygcertifikat,

6. prövning och utfärdande av nytt certifikat efter återkallelse i [24 §](#kap4.24) ska också gälla prövning och beslut om ett nytt godkännande efter att ett godkännande har återkallats, och

7. certifikatkontroll i [25 §](#kap4.25) ska också gälla innehavare av ett godkänt utländskt certifikat. Lag ([2025:1061](https://selex.se/eli/sfs/2025/1061)).

</section>
<section id="kap4.26a" class="paragraf">

#### 26 a §

Om det i fråga om någon som har ett erkänt utländskt flygcertifikat finns en omständighet som enligt [16 §](#kap4.16) medför att ett flygcertifikat ska återkallas, får det beslutas att det erkända utländska flygcertifikatet inte ska gälla för luftfart i Sverige. För ett sådant beslut ska det som sägs i 17 och [18 §](#kap4.18)§ om återkallelse och begränsning av ett certifikat tillämpas på motsvarande sätt. Lag ([2025:1061](https://selex.se/eli/sfs/2025/1061)).

</section>

</section>
<section id="kap4.prövning-av-frågor-om-elevtill">

### Prövning av frågor om elevtillstånd och flygcertifikat

<section id="kap4.27" class="paragraf">

#### 27 §

Transportstyrelsen prövar, med de undantag som anges i [28 §](#kap4.28), frågor om elevtillstånd, flygcertifikat, medicinska intyg, godkännande av utländska flygcertifikat och erkända utländska flygcertifikats giltighet för luftfart i Sverige.

Om ett medicinskt intyg har utfärdats eller förlängts av en sådan förordnad läkare som avses i [10 §](#kap4.10) 6, får Transportstyrelsen inom en tid av sextio dagar från dagen för utfärdandet eller förlängningen ompröva om den enskilde uppfyller föreskrivna medicinska krav. Lag ([2025:1061](https://selex.se/eli/sfs/2025/1061)).

</section>
<section id="kap4.28" class="paragraf">

#### 28 §

Allmän förvaltningsdomstol prövar efter ansökan frågor om

1. återkallelse av elevtillstånd, flygcertifikat och godkännande av utländska flygcertifikat,

2. varning, och

3. nedsättning av spärrtid som bestämts av domstol enligt [22 §](#kap4.22) första stycket.

Frågor om återkallelse eller begränsning tills vidare av elevtillstånd eller flygcertifikat prövas av domstol, dock endast om handlingen har omhändertagits enligt [21 §](#kap4.21) första stycket eller om i annat fall fråga om återkallelse eller begränsning är anhängig vid domstol.

</section>
<section id="kap4.29" class="paragraf">

#### 29 §

I mål om elevtillstånd, flygcertifikat och godkännande av utländska flygcertifikat får rätten förelägga den enskilda parten att lämna

1. medicinskt intyg eller annat intyg om sin fysiska och psykiska lämplighet,

2. bevis om att han eller hon har avlagt certifikatprov,

3. bevis om att han eller hon har genomgått certifikatkontroll.

Ett sådant föreläggande får överklagas endast i samband med ett överklagande av det beslut varigenom målet avgörs.

</section>
<section id="kap4.30" class="paragraf">

#### 30 §

Om rätten i ett mål om återkallelse av ett elevtillstånd, ett flygcertifikat eller ett godkännande av ett utländskt flygcertifikat beslutar att återkallelse inte ska ske, får rätten meddela särskilda villkor för elevtillståndet, certifikatet eller godkännandet.

</section>
<section id="kap4.31" class="paragraf">

#### 31 §

I mål som prövas med stöd av [28 §](#kap4.28) förs det allmännas talan av Transportstyrelsen.

</section>

</section>
<section id="kap4.flygdagbok">

### Flygdagbok

<section id="kap4.32" class="paragraf">

#### 32 §

Regeringen eller den myndighet som regeringen bestämmer får meddela föreskrifter om att en förare av ett luftfartyg och annan ska föra flygdagbok och om hur detta ska ske.

</section>

</section>

</section>
<section id="kap5" class="kapitel">

## 5 kap. Luftfartygs befälhavare och besättning samt tjänstgöring ombord

<section id="kap5.luftfartygs-befälhavare">

### Luftfartygs befälhavare

<section id="kap5.1" class="paragraf">

#### 1 §

Ett luftfartyg ska ha en befälhavare när det används vid luftfart.

Regeringen eller den myndighet som regeringen bestämmer får meddela ytterligare föreskrifter om befälhavare.

</section>

</section>
<section id="kap5.luftfartygs-besättning">

### Luftfartygs besättning

<section id="kap5.2" class="paragraf">

#### 2 §

Ett luftfartygs ägare eller, om luftfartyget inte används av ägaren, den som brukar det i ägarens ställe ska se till att luftfartyget är bemannat på föreskrivet sätt.

Regeringen eller den myndighet som regeringen bestämmer får meddela ytterligare föreskrifter om ett luftfartygs besättning.

</section>

</section>
<section id="kap5.befälhavarens-myndighet">

### Befälhavarens myndighet

<section id="kap5.3" class="paragraf">

#### 3 §

Befälhavaren har den högsta myndigheten ombord. Om det behövs får han eller hon bestämma att medlemmar av besättningen tillfälligt ska arbeta med annat än det som deras anställning avser. Passagerarna ska rätta sig efter vad befälhavaren bestämmer om ordningen ombord.

Befälhavaren får sätta i land eller vägra att ta ombord besättningsmedlemmar, passagerare och gods, när omständigheterna kräver det.

</section>

</section>
<section id="kap5.förberedande-och-genomförande">

### Förberedande och genomförande av flygning

<section id="kap5.4" class="paragraf">

#### 4 §

Befälhavaren ska övervaka att luftfartyget är luftvärdigt. Han eller hon ska se till att det är utrustat, bemannat och lastat på föreskrivet sätt. Vidare ska befälhavaren se till att flygningen förbereds och genomförs i enlighet med gällande bestämmelser.

Befälhavaren har när det gäller luftvärdigheten samma skyldighet att göra anmälan som ägaren har enligt 3 kap. [1 §](#kap3.1) första stycket.

</section>

</section>
<section id="kap5.upprätthållande-av-ordning">

### Upprätthållande av ordning

<section id="kap5.5" class="paragraf">

#### 5 §

Om någon genom sitt uppträdande ombord utgör en omedelbar fara för flygsäkerheten eller luftfartsskyddet, får befälhavaren vidta de åtgärder mot denne som behövs för att avvärja faran.

För att genomföra dessa åtgärder får befälhavaren inte använda strängare medel än förhållandena kräver.

Befälhavaren bör i första hand försöka tala den som skapat faran till rätta genom upplysningar och uppmaningar. Våld får tillgripas endast när andra medel inte hjälper. Om våld tillgrips ska den lindrigaste form brukas som kan förväntas leda till det avsedda resultatet. Våld får inte brukas längre än som är absolut nödvändigt.

Medlemmar av besättningen ska lämna befälhavaren den hjälp han eller hon behöver. Passagerare får efter uppmaning av befälhavaren lämna sådan hjälp. Om en åtgärd med hänsyn till faran måste vidtas omedelbart, får besättningsmedlemmar och passagerare själva genomföra den utan uppmaning av befälhavaren.

Besättningsmedlemmar och passagerare som lämnar hjälp eller annars vidtar åtgärd enligt fjärde stycket har samma rätt som befälhavaren att bruka våld.

</section>
<section id="kap5.6" class="paragraf">

#### 6 §

Om något svårare brott begås ombord, ska befälhavaren om möjligt vidta de åtgärder som behövs för utredningen och som inte kan uppskjutas.

Befälhavaren ska om möjligt se till att gärningsmannen inte avviker och får omhänderta honom eller henne för att hindra det. I sådant fall gäller bestämmelserna i [5 §](#kap5.5). Gärningsmannen får inte vara omhändertagen längre än till dess han eller hon kan överlämnas till en behörig svensk eller utländsk myndighet.

Befälhavaren får ta i förvar sådana föremål som kan ha betydelse för utredningen. Han eller hon ska till den myndighet som avses i andra stycket ge de upplysningar och överlämna de föremål som kan ha betydelse för utredningen.

</section>

</section>
<section id="kap5.försorg-om-passagerare-luftfar">

### Försorg om passagerare, luftfartyg och gods

<section id="kap5.7" class="paragraf">

#### 7 §

Om ett luftfartyg råkar i nöd, ska befälhavaren göra allt vad han eller hon kan för att rädda ombordvarande, luftfartyg och gods. Måste luftfartyget överges ska han eller hon om möjligt se till att luftfartygshandlingarna tas om hand.

</section>

</section>
<section id="kap5.rapporteringsskyldighet">

### Rapporteringsskyldighet

<section id="kap5.8" class="paragraf">

#### 8 §

Om det inträffar en olyckshändelse vid användningen av ett luftfartyg som medför att någon avlider, att någon blir allvarligt skadad, att luftfartyget får betydande skada eller att egendom som inte transporteras med luftfartyget får betydande skada, ska befälhavaren rapportera det inträffade. Han eller hon ska också rapportera, när det har funnits någon allvarlig fara för att en sådan olycka skulle inträffa eller när något har hänt som tyder på ett väsentligt fel hos luftfartyget eller markorganisationen.

Luftfartygets ägare eller, om luftfartyget inte används av ägaren, den som brukar det ska

1. fullgöra de skyldigheter som anges i första stycket, om befälhavaren inte kan fullgöra sin skyldighet, och

2. rapportera om ett luftfartyg har försvunnit under flygning och inte har kunnat återfinnas.

Regeringen eller den myndighet som regeringen bestämmer får meddela föreskrifter om att rapporteringsskyldigheten ska gälla också för medlemmar av besättningen eller för andra som utfört arbete som har samband med berörd flygning. Regeringen får meddela föreskrifter om att rapportering av olyckor och tillbud som är av betydelse för luftfartens säkerhet ska rapporteras också i andra fall än som anges i första och andra styckena.

I 10 kap. finns bestämmelser om rapportering av händelser inom civil luftfart.

Förbud mot tjänstgöring vid sjukdom m.m.

</section>
<section id="kap5.9" class="paragraf">

#### 9 §

Den får inte tjänstgöra ombord som på grund av sjukdom, uttröttning, påverkan av alkohol eller andra medel eller av andra sådana skäl inte kan fullgöra sina uppgifter på ett betryggande sätt. Lag ([2019:353](https://selex.se/eli/sfs/2019/353)).

</section>

</section>

</section>
<section id="kap6" class="kapitel">

## 6 kap. Flygplatser och den övriga markorganisationen

<section id="kap6.flygplatser-och-andra-start--o">

### Flygplatser och andra start- och landningsplatser

<section id="kap6.1" class="paragraf">

#### 1 §

Med flygplats avses i denna lag ett mark- eller vattenområde, som helt eller delvis har inrättats så att luftfartyg ska kunna ankomma, avgå samt röra sig på marken eller vattnet.

</section>
<section id="kap6.2" class="paragraf">

#### 2 §

För start och landning med luftfartyg ska i första hand en flygplats användas. Regeringen eller den myndighet som regeringen bestämmer får meddela föreskrifter om vilka flygplatser som får användas vid olika slag av luftfart.

För start och landning får tillfälligt eller i begränsad omfattning även ett land- eller vattenområde användas som inte särskilt har inrättats för ett sådant ändamål. Skulle start eller landning innebära nämnvärd skada eller olägenhet för områdets ägare eller innehavare krävs dennes samtycke. I fråga om användande för start och landning av områden, som inte har inrättats för sådana ändamål eller som tillfälligt har inrättats för sådana ändamål, gäller de föreskrifter som meddelas av regeringen eller den myndighet som regeringen bestämmer.

Det som sägs i första och andra styckena gäller inte nödsituationer eller andra därmed jämförbara fall.

</section>
<section id="kap6.3" class="paragraf">

#### 3 §

Om det behövs av hänsyn till natur- eller miljövård, friluftsliv, kommunikationer, fiske eller näringsverksamhet, får regeringen eller den myndighet som regeringen bestämmer meddela föreskrifter om att ett visst område inte får användas för landning.

</section>
<section id="kap6.4" class="paragraf">

#### 4 §

Flygplatser ska uppfylla flygsäkerhetens och luftfartsskyddets krav.

</section>

</section>
<section id="kap6.tillstånd-att-inrätta-en-flygp">

### Tillstånd att inrätta en flygplats

<section id="kap6.5" class="paragraf">

#### 5 §

För att inrätta en flygplats krävs tillstånd av regeringen eller den myndighet som regeringen bestämmer. Detsamma gäller om en flygplats byggs om, såvida inte ombyggnaden är av mindre betydelse för flygplatsens användning.

Regeringen eller den myndighet som regeringen bestämmer får meddela föreskrifter om eller i ett enskilt fall besluta att en flygplats med hänsyn till dess art, trafikens ringa omfattning eller andra särskilda omständigheter får inrättas utan ett sådant tillstånd som avses i första stycket.

</section>
<section id="kap6.6" class="paragraf">

#### 6 §

Ett tillstånd enligt [5 §](#kap6.5) får meddelas endast om flygplatsen är lämplig från allmän synpunkt. Vid prövningen ska hänsyn särskilt tas till flygsäkerheten, relationen till övrig luftfart och andra transportslag, totalförsvaret samt särskilda störningar.

Vid tillståndsprövningen ska 3 och 4 kap. samt [5 kap. 3–5 §§ miljöbalken](https://selex.se/eli/sfs/1998/808#kap5.3) tillämpas. Ett tillstånd som medverkar till att en miljökvalitetsnorm för annat än vatten som avses i [5 kap. 2 § första stycket 1 miljöbalken](https://selex.se/eli/sfs/1998/808#kap5.2) inte följs får meddelas endast om tillståndet förenas med de krav som behövs för att följa normen eller om det finns en sådan förutsättning för tillstånd som anges i [5 kap. 5 § andra stycket miljöbalken](https://selex.se/eli/sfs/1998/808#kap5.5). Vid tillståndsprövningen ska prövningsmyndigheten tillämpa det som sägs om mark- och miljödomstolens handläggning i [22 kap. 13 § miljöbalken](https://selex.se/eli/sfs/1998/808#kap22.13).

Ett tillstånd får inte meddelas i strid mot en detaljplan eller områdesbestämmelser. Om syftet med planen eller bestämmelserna inte motverkas, får dock mindre avvikelser göras. Lag ([2018:1423](https://selex.se/eli/sfs/2018/1423)).

</section>
<section id="kap6.7" class="paragraf">

#### 7 §

När ett tillstånd enligt [5 §](#kap6.5) meddelas, får tillståndet förenas med villkor. Om tillståndet meddelas av regeringen, får sådana villkor bestämmas av den myndighet som regeringen bestämmer.

</section>

</section>
<section id="kap6.drifttillstånd-för-flygplatser">

### Drifttillstånd för flygplatser

<section id="kap6.8" class="paragraf">

#### 8 §

En flygplats, eller en flygplats som har byggts om, får inte tas i bruk innan den har godkänts från flygsäkerhetssynpunkt och fått ett drifttillstånd av den myndighet som regeringen bestämmer.

Ett drifttillstånd ska ges för viss tid. Tillståndet ska ges till den som driver flygplatsen och ska innehålla de villkor som ska gälla.

Trots första stycket får en ombyggd flygplats tas i bruk om ombyggnaden är av mindre betydelse för flygplatsens användning. Lag ([2025:1061](https://selex.se/eli/sfs/2025/1061)).

</section>
<section id="kap6.8a" class="paragraf">

#### 8 a §

Regeringen eller den myndighet som regeringen bestämmer får meddela föreskrifter om vilka krav som ska vara uppfyllda från flygsäkerhetssynpunkt för att ett område ska få användas som flygplats. Lag ([2025:1061](https://selex.se/eli/sfs/2025/1061)).

</section>
<section id="kap6.9" class="paragraf">

#### 9 §

Den myndighet som har gett ett drifttillstånd enligt [8 §](#kap6.8) ska

1. återkalla tillståndet, om de föreskrifter eller villkor som avses i 8 och [8 a §](#kap6.8a)§ åsidosätts i väsentlig grad eller om flygplatsen annars inte uppfyller de krav som gäller för flygplatser, eller

2. begränsa tillståndet till att gälla viss del av verksamheten eller att gälla under vissa förutsättningar, om det finns förutsättningar för återkallelse men en begränsning är tillräcklig för att upprätthålla flygsäkerheten.

Om det i ett ärende om återkallelse finns sannolika skäl att anta att tillståndet slutligt kommer att bli återkallat, ska myndigheten besluta att återkalla tillståndet tills vidare i väntan på myndighetens slutliga beslut i ärendet.

Om det i ett ärende om begränsning finns sannolika skäl att anta att tillståndet slutligt kommer att begränsas, får myndigheten besluta att begränsa tillståndet tills vidare i väntan på myndighetens slutliga beslut i ärendet. Lag ([2025:1061](https://selex.se/eli/sfs/2025/1061)).

</section>
<section id="kap6.10" class="paragraf">

#### 10 §

Den som driver en flygplats ska anmäla om något inträffar som medför att kraven för drifttillstånd inte längre är uppfyllda. Om det krävs av flygsäkerhetsskäl, ska den som driver flygplatsen se till att anläggningen inte används eller att användningen begränsas.

</section>
<section id="kap6.10a" class="paragraf">

#### 10 a §

Regeringen eller den myndighet som regeringen bestämmer får meddela föreskrifter, eller i ett enskilt fall besluta, om att en flygplats med hänsyn till dess art, trafikens ringa omfattning eller andra särskilda omständigheter inte behöver ha ett drifttillstånd innan den tas i bruk

</section>
<section id="kap6.11" class="paragraf">

#### 11 §

Om en flygplats, som inte behöver drifttillstånd innan den tas i bruk, inte uppfyller flygsäkerhetskraven, får regeringen eller den myndighet som regeringen bestämmer i ett enskilt fall besluta att den inte får användas eller ange under vilka förutsättningar den får användas.

</section>

</section>
<section id="kap6.övriga-tillstånd">

### Övriga tillstånd

<section id="kap6.12" class="paragraf">

#### 12 §

Regeringen får meddela föreskrifter om att det krävs tillstånd för att inrätta och driva även andra anläggningar för luftfarten än flygplatser. Frågor om tillstånd och om villkoren för dessa prövas av regeringen eller den myndighet som regeringen bestämmer.

</section>

</section>
<section id="kap6.flygtrafiktjänst">

### Flygtrafiktjänst

<section id="kap6.13" class="paragraf">

#### 13 §

Det ska finnas flygtrafiktjänst för att trygga och underlätta luftfarten. Verksamheten inom flygtrafiktjänst ska vara godkänd från flygsäkerhetssynpunkt av regeringen eller den myndighet som regeringen bestämmer. Ett godkännande får återkallas av den myndighet som har meddelat det, om föreskrivna krav inte uppfylls.

Flygtrafikledningstjänsten ska ombesörjas av den myndighet som regeringen bestämmer.

Flygtrafikledningstjänst för luftrummet i anslutning till andra flygplatser än sådana som ägs eller drivs av staten eller av en juridisk person där staten har ett bestämmande inflytande får dock ombesörjas av den som driver flygplatsen eller den som fått ett sådant uppdrag av den som driver flygplatsen. Den som utför sådan flygtrafikledningstjänst får lämna tillstånd i form av klarering och anvisningar om färdväg för luftfartyg.

Regeringen eller den myndighet som regeringen bestämmer får meddela föreskrifter om flygtrafiktjänsten. Lag ([2014:1034](https://selex.se/eli/sfs/2014/1034)).

</section>

</section>
<section id="kap6.tystnadsplikt">

### Tystnadsplikt

<section id="kap6.14" class="paragraf">

#### 14 §

Den som har fullgjort uppgifter inom flygtrafiktjänst får inte obehörigen röja eller utnyttja vad han eller hon under uppdraget eller i sin tjänst fått veta om enskildas ekonomiska eller personliga förhållanden.

I det allmännas verksamhet tillämpas bestämmelserna i offentlighets- och sekretesslagen ([2009:400](https://selex.se/eli/sfs/2009/400)) i stället för det som sägs i första stycket.

Luftfartsskyddet på flygplatser m.m.

</section>
<section id="kap6.15" class="paragraf">

#### 15 §

I lagen ([2004:1100](https://selex.se/eli/sfs/2004/1100)) om luftfartsskydd och i EU- rättsakter som det hänvisas till i den lagen finns närmare bestämmelser om luftfartsskyddet på flygplatser m.m.

Regeringen eller den myndighet som regeringen bestämmer får i ett enskilt fall besluta att en anläggning eller en verksamhet vid en anläggning som används för luftfart inte får användas eller att verksamheten inte får bedrivas om inte luftfartsskyddets krav är uppfyllda, eller ange under vilka förutsättningar anläggningen får användas eller verksamheten bedrivas.

Ordning och säkerhet m.m.

</section>
<section id="kap6.16" class="paragraf">

#### 16 §

Utan tillstånd av den som driver en flygplats får inte någon beträda en sådan del av ett flygplatsområde där det genom stängsel eller skyltar eller på annat liknande sätt klart framgår att allmänheten inte har tillträde. Motsvarande gäller för andra anläggningar för luftfarten.

Regeringen eller den myndighet som regeringen bestämmer får meddela ytterligare föreskrifter om tillträde till flygplatser och andra anläggningar för luftfarten och om ordningen där.

En befattningshavare som fullgör ordnings- och säkerhetstjänst vid en flygplats eller en annan anläggning för luftfarten får från flygplatsområdet eller anläggningen avvisa eller avlägsna den som obehörigen uppehåller sig där eller som stör ordningen eller äventyrar flygsäkerheten eller luftfartsskyddet.

</section>

</section>
<section id="kap6.utländska-luftfartygs-tillträd">

### Utländska luftfartygs tillträde till flygplatser

<section id="kap6.17" class="paragraf">

#### 17 §

En flygplats som är öppen för allmänt bruk ska på samma villkor som för svenska luftfartyg i internationell trafik vara öppen för utländska luftfartyg i sådan trafik, om dessa är registrerade i en stat som har träffat överenskommelse med Sverige om denna förmån.

</section>

</section>
<section id="kap6.avgifter">

### Avgifter

<section id="kap6.18" class="paragraf" selex:status="upphord">

#### 18 §

Den som driver en flygplats och den som tillhandahåller tjänster för luftfarten får ta ut avgifter för användningen av flygplatsen, andra allmänna anläggningar och tjänsterna.

I den omfattning som följer av 1981 års multilaterala överenskommelse om undervägsavgifter ska Europeiska organisationen för säkrare flygtrafiktjänst (Eurocontrol) meddela föreskrifter om, påföra och driva in undervägsavgifter.

</section>
<section id="kap6.18" class="paragraf" selex:status="ikraft" selex:ikraft_villkor="den dag regeringen bestämmer">

#### 18 §

Den som driver en flygplats och den som tillhandahåller tjänster för luftfarten får ta ut avgifter för användningen av flygplatsen, andra allmänna anläggningar och tjänsterna.

I den omfattning som följer av bilaga IV till den reviderade internationella Eurocontrolkonventionen ska Europeiska organisationen för säkrare flygtrafiktjänst (Eurocontrol) meddela föreskrifter om, påföra och driva in undervägsavgifter. Lag ([2010:501](https://selex.se/eli/sfs/2010/501)).

</section>
<section id="kap6.18a" class="paragraf">

#### 18 a §

I lagen ([2011:866](https://selex.se/eli/sfs/2011/866)) om flygplatsavgifter finns ytterligare bestämmelser om avgifter. Lag ([2011:868](https://selex.se/eli/sfs/2011/868)).

Flygledare m.m.

</section>
<section id="kap6.19" class="paragraf">

#### 19 §

Endast den får arbeta som flygledare i flygtrafikledningstjänst eller flygtekniker som har ett gällande certifikat för arbetet. Regeringen eller den myndighet som regeringen bestämmer får meddela föreskrifter om eller i ett enskilt fall besluta om undantag från kravet på certifikat när det gäller arbete som utförs inom organisationer som uppfyller flygsäkerhetens krav med hänsyn till arbetets omfattning.

Regeringen eller den myndighet som regeringen bestämmer får meddela föreskrifter om

1. att annan personal med uppgifter inom markorganisationen eller med andra uppgifter av betydelse för flygsäkerheten än som avses i 4 kap. ska ha behörighetsbevis,

2. att det krävs elevtillstånd och medicinskt intyg för att genomgå utbildning för certifikat och för att få certifikat och behörighetsbevis, och

3. godtagande i Sverige av utländska elevtillstånd, certifikat och behörighetsbevis.

I fråga om elevtillstånd, certifikat, behörighetsbevis och medicinskt intyg gäller bestämmelserna i 4 kap. 6 och 8–[31 §](#kap6.31)§.

</section>
<section id="kap6.20" class="paragraf">

#### 20 §

Bestämmelsen i 5 kap. [9 §](#kap5.9) gäller också flygledare i flygtrafikledningstjänst och flygtekniker. Regeringen får meddela föreskrifter om att bestämmelsen i 5 kap. [9 §](#kap5.9) ska gälla även annan personal inom markorganisationen med tjänstgöring som är av betydelse för flygsäkerheten.

</section>

</section>
<section id="kap6.flyghinder">

### Flyghinder

<section id="kap6.21" class="paragraf">

#### 21 §

För att förebygga fara för flygsäkerheten får regeringen eller den myndighet som regeringen bestämmer meddela föreskrifter om

1. förbud mot eller annan begränsning av uppsättning av märken, belysning eller andra anordningar som kan utgöra en sådan fara, och

2. markering av byggnader, andra anläggningar och objekt som kan utgöra sådan fara (flyghinder).

Föreskrifter som meddelas med stöd av första stycket får inte leda till något avsevärt men för dem som äger eller har särskild rätt till berörd mark.

Regeringen eller den myndighet som regeringen bestämmer får meddela föreskrifter om åtgärder som får vidtas när föreskrifter enligt första stycket inte följs.

</section>
<section id="kap6.22" class="paragraf">

#### 22 §

I fråga om kostnader för markering av flyghinder enligt [21 §](#kap6.21) första stycket 2 gäller följande, om inte annat har avtalats.

Vid inrättande eller ändring av en flygplats eller tillhörande inflygnings- eller utflygningsprocedurer ska kostnaderna betalas av den som inrättar en flygplats eller ansöker om att ändra procedurerna.

Vid uppförande av en byggnad eller annan anläggning vid en befintlig flygplats och tillhörande inflygnings- eller utflygningsprocedurer ska kostnaderna betalas av den som uppför byggnaden eller anläggningen.

</section>
<section id="kap6.23" class="paragraf">

#### 23 §

Den som för egen räkning utför eller låter utföra arbeten som avser uppförande eller tillbyggnad av en byggnad eller annan anläggning som kan utgöra fara för flygsäkerheten är skyldig att göra en anmälan om arbetena innan dessa påbörjas (flyghinderanmälan).

Regeringen får meddela ytterligare föreskrifter om skyldigheten att göra flyghinderanmälan.

</section>

</section>
<section id="kap6.marktjänster">

### Marktjänster

<section id="kap6.24" class="paragraf">

#### 24 §

I lagen ([2000:150](https://selex.se/eli/sfs/2000/150)) om marktjänster på flygplatser finns bestämmelser om tillträde till marknaden för marktjänster på flygplatser som står öppna för kommersiell lufttrafik.

</section>

</section>

</section>
<section id="kap7" class="kapitel">

## 7 kap. Tillstånd att bedriva luftfart

<section id="kap7.flygsäkerhetsmässiga-tillstånd">

### Flygsäkerhetsmässiga tillstånd

</section>
<section id="kap7.drifttillstånd">

### Drifttillstånd

<section id="kap7.1" class="paragraf">

#### 1 §

Den som vill utföra lufttransporter mot betalning åt allmänheten ska ha ett drifttillstånd.

Ett drifttillstånd ska vara utfärdat i Sverige. Som drifttillstånd enligt detta kapitel får, i fråga om ett utländskt flygföretag som är hemmahörande i ett annat land som är medlem i Internationella civila luftfartsorganisationen (ICAO) eller i ett land som Sverige träffat avtal med om rätt till luftfart inom svenskt område, godtas ett drifttillstånd eller en likvärdig handling som har utfärdats av det landet i enlighet med ICAO:s normer. Om det finns särskilda skäl, får regeringen eller den myndighet som regeringen bestämmer i ett enskilt fall besluta om undantag från första och andra styckena. Ett sådant beslut får avse endast enstaka flygningar när drifttillstånd eller en likvärdig handling saknas.

</section>
<section id="kap7.2" class="paragraf">

#### 2 §

Ett drifttillstånd får beviljas endast om det visas att verksamheten kan bedrivas på ett från flygsäkerhetssynpunkt betryggande sätt med hänsyn till sökandens kompetens och organisation samt förutsättningarna i övrigt.

</section>
<section id="kap7.3" class="paragraf">

#### 3 §

Ett drifttillstånd får ges endast till

1. svenska staten,

2. svenska kommuner eller regioner,

3. medborgare i ett land inom Europeiska unionen (EU-land) som har sitt hemvist i Sverige eller till dödsbo efter en sådan person,

4. svenska handelsbolag som endast har bolagsmän som är medborgare i ett EU-land,

5. svenska föreningar, samfund eller stiftelser, som i styrelsen endast har ledamöter som är medborgare i ett EU- land,

6. svenska aktiebolag, om majoriteten av kapitalvärdet och röstvärdet ägs av medborgare i ett EU-land eller av någon som kan få tillstånd enligt denna paragraf,

7. europeiska ekonomiska intressegrupperingar som har sitt säte i Sverige.

Om ägaren till ett aktiebolag som ansöker om tillstånd enligt denna paragraf är ett annat aktiebolag, ska det som sägs i första stycket 6 också gälla det bolaget.

Ett tillstånd förfaller, om kraven i första och andra styckena inte längre är uppfyllda och rättelse inte sker inom den tid som bestäms av den myndighet som har meddelat tillståndet.

Regeringen eller den myndighet som regeringen bestämmer får, om det finns särskilda skäl, i ett enskilt fall besluta om undantag från denna paragraf. Lag ([2019:942](https://selex.se/eli/sfs/2019/942)).

</section>
<section id="kap7.4" class="paragraf">

#### 4 §

Ett drifttillstånd ska gälla för viss typ av luftfart och för vissa luftfartyg. Tillståndet ska ges för viss tid och innehålla de villkor som ska gälla.

Regeringen eller den myndighet som regeringen bestämmer får meddela ytterligare föreskrifter om drifttillstånd.

</section>
<section id="kap7.5" class="paragraf">

#### 5 §

Frågor om drifttillstånd prövas av den myndighet som regeringen bestämmer.

</section>
<section id="kap7.6" class="paragraf">

#### 6 §

Om en tillståndshavare i väsentlig grad åsidosätter föreskrifterna eller villkoren för verksamheten, ska drifttillståndet återkallas. Tillståndet ska också återkallas, om det måste antas att innehavaren inte kan upprätthålla verksamheten. Om det är tillräckligt för att upprätthålla flygsäkerheten, får ett drifttillstånd i stället begränsas till att gälla viss del av verksamheten eller att gälla under vissa förutsättningar.

Ett drifttillstånd ska återkallas tills vidare i avvaktan på ett slutligt avgörande av återkallelsefrågan, om det på sannolika skäl kan antas att drifttillståndet kommer att återkallas slutligt. Om det på sannolika skäl kan antas att tillståndet kommer att begränsas slutligt, får det begränsas tills vidare i avvaktan på ett slutligt avgörande.

</section>
<section id="kap7.7" class="paragraf">

#### 7 §

Den som har ett drifttillstånd ska anmäla om något inträffar som medför att kraven för drifttillstånd inte längre är uppfyllda.

</section>

</section>
<section id="kap7.bruksflygtillstånd">

### Bruksflygtillstånd

<section id="kap7.8" class="paragraf">

#### 8 §

För att få utföra arbeten med hjälp av luftfartyg, såsom lyft, bogsering, inspektioner och övervakning, krävs ett bruksflygtillstånd.

Det som föreskrivs om drifttillstånd i [1 §](#kap7.1) andra och tredje styckena och 2–[7 §](#kap7.7)§ ska också gälla bruksflygtillstånd. Om regeringen bestämmer det, får den myndighet som prövar frågor om bruksflygtillstånd uppdra åt någon annan att göra prövningen.

Regeringen eller den myndighet som regeringen bestämmer får i ett enskilt fall besluta om undantag från kravet på bruksflygtillstånd om verksamheten inte är av större omfattning eller om det i övrigt finns särskilda skäl.

</section>

</section>
<section id="kap7.tillstånd-att-bedriva-utbildni">

### Tillstånd att bedriva utbildning

<section id="kap7.9" class="paragraf">

#### 9 §

För att få bedriva flygutbildning i Sverige krävs ett utbildningstillstånd som är utfärdat i Sverige.

Regeringen eller den myndighet som regeringen bestämmer får meddela föreskrifter om eller i ett enskilt fall besluta om undantag från kravet på tillstånd enligt första stycket när det är fråga om utbildning för privat flygning. Om en flygutbildning som har undantagits från tillståndskravet inte uppfyller föreskrivna flygsäkerhetskrav, får regeringen eller den myndighet som regeringen bestämmer i ett enskilt fall besluta att utbildningen inte får bedrivas.

Regeringen eller den myndighet som regeringen bestämmer får meddela föreskrifter om att det krävs tillstånd för att bedriva utbildning av flygledare och annan personal inom flygtrafiktjänsten i Sverige.

Det som föreskrivs om drifttillstånd i 2 och 4–[7 §](#kap7.7)§ ska också gälla tillstånd som föreskrivs i denna paragraf.

</section>

</section>
<section id="kap7.trafiktillstånd">

### Trafiktillstånd

</section>
<section id="kap7.krav-för-trafiktillstånd">

### Krav för trafiktillstånd

<section id="kap7.10" class="paragraf">

#### 10 §

För att mot betalning få utföra lufttransporter åt allmänheten eller för att mot betalning få utföra arbeten med hjälp av luftfartyg krävs ett trafiktillstånd.

Den som har ett drifttillstånd som är utfärdat i Sverige behöver dock inte något trafiktillstånd för att få utföra inrikes lufttransporter och den som har ett bruksflygtillstånd som är utfärdat i Sverige behöver inte något trafiktillstånd för att få utföra arbeten med hjälp av luftfartyg. Regeringen eller den myndighet som regeringen bestämmer får dock meddela föreskrifter om att det krävs ett trafiktillstånd även i dessa fall.

Om regeringen genom ett avtal med ett annat land eller en internationell organisation medgivit trafikrättigheter för luftfart inom svenskt område, får regeringen besluta om undantag från kravet på trafiktillstånd enligt första stycket.

Regeringen eller den myndighet som regeringen bestämmer får meddela närmare föreskrifter om trafiktillstånd och om utövande av trafikrättigheter utan att trafiktillstånd krävs enligt tredje stycket.

Regeringen eller den myndighet som regeringen bestämmer får meddela föreskrifter om eller i ett enskilt fall besluta om att annan luftfart än luftfart i regelbunden trafik får utövas utan trafiktillstånd, om det är lämpligt med hänsyn till luftfartens art eller omfattning.

</section>

</section>
<section id="kap7.meddelande-och-återkallande-av">

### Meddelande och återkallande av trafiktillstånd

<section id="kap7.11" class="paragraf">

#### 11 §

Trafiktillstånd meddelas av regeringen eller den myndighet som regeringen bestämmer.

När trafiktillstånd meddelas, får tillståndet förenas med villkor. Om tillståndet meddelas av regeringen, får sådana villkor beslutas av den myndighet som regeringen bestämmer.

Ett trafiktillstånd eller trafikrättigheter enligt [10 §](#kap7.10) tredje stycket får återkallas helt eller för viss tid eller begränsas, om tillståndshavaren eller utövaren av trafikrättigheten inte iakttar de föreskrifter eller villkor som gäller för verksamheten, eller det i övrigt finns särskilda skäl.

</section>

</section>
<section id="kap7.övriga-tillstånd">

### Övriga tillstånd

</section>
<section id="kap7.tillstånd-till-inhyrning-och-u">

### Tillstånd till inhyrning och uthyrning av luftfartyg

<section id="kap7.12" class="paragraf">

#### 12 §

Regeringen eller den myndighet som regeringen bestämmer får, om det behövs av hänsyn till flygsäkerheten eller annars till luftfarten inom svenskt område, meddela föreskrifter om att det krävs tillstånd för att hyra in eller hyra ut ett luftfartyg.

Det som föreskrivs om drifttillstånd i 2 och 4–[7 §](#kap7.7)§ ska också gälla tillstånd som föreskrivs i denna paragraf.

</section>

</section>

</section>
<section id="kap8" class="kapitel">

## 8 kap. Vissa bestämmelser för lufttrafiken

<section id="kap8.trafikregler">

### Trafikregler

<section id="kap8.1" class="paragraf">

#### 1 §

Regeringen eller den myndighet som regeringen bestämmer får meddela föreskrifter om

1. trafik vid luftfart,

2. vad som i övrigt ska iakttas vid luftfart för att olyckor och olägenheter ska undvikas,

3. flygvägar som luftfartyg ska följa inom svenskt område,

4. begränsningar i användningen av luftrum i anslutning till sådana flygvägar, samt

5. flygningar över landets gränser.

</section>

</section>
<section id="kap8.skyldighet-att-landa">

### Skyldighet att landa

<section id="kap8.2" class="paragraf">

#### 2 §

När det krävs av hänsyn till allmän ordning och säkerhet, får ett luftfartyg uppmanas att landa. Uppmaningen ska riktas till fartygets befälhavare. Luftfartyget ska då landa på den plats som anvisas. Om ingen anvisning lämnas, ska landningen ske på närmaste lämpliga flygplats inom landet.

Ett luftfartyg, som utan föreskrivet tillstånd kommer in i ett sådant område som avses i 1 kap. 12 och [14 §](#kap8.14)§, ska omedelbart lämna området. Det inträffade ska snarast anmälas till en flygtrafikledningsenhet. Om ingen annan anvisning lämnas, ska luftfartyget snarast möjligt landa enligt det som sägs i första stycket.

Om bestämmelserna i första eller andra stycket inte följs, får luftfartygets fortsatta färd hindras. Lag ([2025:1061](https://selex.se/eli/sfs/2025/1061)).

</section>
<section id="kap8.2a" class="paragraf">

#### 2 a §

Regeringen eller den myndighet som regeringen bestämmer får meddela ytterligare föreskrifter om skyldighet att landa. Lag ([2025:1061](https://selex.se/eli/sfs/2025/1061)).

</section>

</section>
<section id="kap8.transport-av-visst-gods">

### Transport av visst gods

<section id="kap8.3" class="paragraf">

#### 3 §

Regeringen eller den myndighet som regeringen bestämmer får av hänsyn till flygsäkerheten, luftfartsskyddet eller om det följer av en internationell överenskommelse som Sverige har tillträtt meddela föreskrifter om eller i ett enskilt fall besluta om förbud mot transport med luftfartyg av visst gods eller om villkor för sådan transport.

Bestämmelser som rör utförsel av krigsmateriel finns i lagen ([1992:1300](https://selex.se/eli/sfs/1992/1300)) om krigsmateriel.

Bestämmelser om transport med luftfartyg av farligt gods finns i lagen ([2006:263](https://selex.se/eli/sfs/2006/263)) om transport av farligt gods.

</section>

</section>
<section id="kap8.luftfartygshandlingar">

### Luftfartygshandlingar

<section id="kap8.4" class="paragraf">

#### 4 §

Om inte annat särskilt föreskrivs i denna lag, får regeringen eller den myndighet som regeringen bestämmer meddela föreskrifter om handlingar som ska medföras vid luftfart (luftfartygshandlingar).

</section>
<section id="kap8.5" class="paragraf">

#### 5 §

Om någon för att kunna ta till vara sin rätt behöver ta del av innehållet i en luftfartygshandling, ska han eller hon få det.

I det allmännas verksamhet gäller i stället bestämmelserna i tryckfrihetsförordningen och offentlighets- och sekretesslagen ([2009:400](https://selex.se/eli/sfs/2009/400)).

</section>
<section id="kap8.6" class="paragraf">

#### 6 §

Regeringen eller den myndighet som regeringen bestämmer får meddela föreskrifter om skyldighet för dem som tjänstgör ombord på luftfartyg att medföra flygcertifikat och andra handlingar.

</section>

</section>

</section>
<section id="kap9" class="kapitel">

## 9 kap. Ansvaret för skador genom luftfart

<section id="kap9.1" class="paragraf">

#### 1 §

Bestämmelser om ansvaret för skador som genom luftfart tillfogas personer eller egendom som inte transporteras med luftfartyget finns i lagen ([1922:382](https://selex.se/eli/sfs/1922/382)) angående ansvarighet för skada i följd av luftfart.

</section>
<section id="kap9.2" class="paragraf">

#### 2 §

Bestämmelser om skyldighet för lufttrafikföretag och luftfartygsoperatörer att ha försäkring för sådant ansvar som avses i [1 §](#kap9.1) finns i Europa-

parlamentets och rådets förordning (EG) nr 785/2004 av den 21 april 2004 om försäkringskrav för lufttrafikföretag och luftfartygsoperatörer.

</section>
<section id="kap9.3" class="paragraf">

#### 3 §

Regeringen får meddela föreskrifter om att det även i andra fall än som följer av [2 §](#kap9.2) ska finnas försäkring för ansvar enligt [1 §](#kap9.1). Försäkringen får ersättas av någon motsvarande säkerhet som regeringen bestämmer.

</section>
<section id="kap9.4" class="paragraf">

#### 4 §

Transportstyrelsen ska utöva tillsyn över att lufttrafikföretag och luftfartygsoperatörer fullgör de skyldigheter som följer av förordning (EG) nr 785/2004 i fråga om försäkring för sådant ansvar som avses i [1 §](#kap9.1).

Ett sådant bevis som avses i artikel 5.1 i förordningen ska ges in till Transportstyrelsen.

</section>
<section id="kap9.5" class="paragraf">

#### 5 §

Transportstyrelsen får i fråga om sådana flygningar över svenskt område och sådana mellanlandningar som avses i artikel 8.2 i förordning (EG) nr 785/2004 kräva bevis om giltig försäkring.

</section>
<section id="kap9.6" class="paragraf">

#### 6 §

Om någon som tjänstgör på luftfartyg är ersättningsskyldig för skada genom luftfart som har uppkommit genom hans eller hennes fel eller försummelse i tjänsten, får rätten jämka ersättningen med hänsyn till felets eller försummelsens beskaffenhet, skadans storlek eller omständigheterna i övrigt. Detsamma gäller i fråga om andra med tjänst som har betydelse för trafiksäkerheten.

I fråga om skadeståndsansvaret för arbetstagare gäller [4 kap. 1 § skadeståndslagen](https://selex.se/eli/sfs/1972/207#kap4.1) ([1972:207](https://selex.se/eli/sfs/1972/207)).

</section>

</section>
<section id="kap10" class="kapitel">

## 10 kap. Flygräddningstjänst, bärgning, undersökning av luftfartsolyckor och rapportering av händelser

<section id="kap10.flygräddningstjänst">

### Flygräddningstjänst

<section id="kap10.1" class="paragraf">

#### 1 §

Bestämmelser om flygräddningstjänst finns i lagen ([2003:778](https://selex.se/eli/sfs/2003/778)) om skydd mot olyckor.

Ett luftfartygs ägare eller brukare och de som tjänstgör på luftfartyg eller vid flygplatser eller andra anläggningar för luftfarten är skyldiga att delta i flygräddningstjänsten. Regeringen meddelar föreskrifter om ersättning av allmänna medel för deltagandet. I fråga om ersättning vid personskador gäller bestämmelserna om statligt personskadeskydd i 43, 87 och [88 kap. socialförsäkringsbalken](https://selex.se/eli/sfs/2010/110) samt lagen ([1977:266](https://selex.se/eli/sfs/1977/266)) om statlig ersättning vid ideell skada m.m. Lag ([2010:1310](https://selex.se/eli/sfs/2010/1310)).

</section>

</section>
<section id="kap10.bärgning">

### Bärgning

<section id="kap10.2" class="paragraf">

#### 2 §

Den som bärgar ett luftfartyg som har förolyckats eller befinner sig i nöd och alla som medverkar vid bärgningen har rätt till bärgarlön. Detsamma gäller vid bärgning av gods ombord på ett sådant luftfartyg eller av något som hör till luftfartyget eller godset. I fråga om bärgarlönen tillämpas

bestämmelserna i [16 kap. 3 § tredje och fjärde styckena, 5 § första stycket andra och tredje meningarna, 6 § och 10 § tredje stycket sjölagen](https://selex.se/eli/sfs/1994/1009#kap16.3) ([1994:1009](https://selex.se/eli/sfs/1994/1009)). Den som i en sådan nödsituation räddar människor från luftfartyget eller medverkar vid deras räddning har också rätt till en del av bärgarlönen. De särskilda kostnader som någon i övrigt har haft för bevarandet av ett luftfartyg eller av gods ska också ersättas, om kostnaderna har varit nödvändiga.

Den som deltar i en bärgning trots ett uttryckligt och befogat förbud av luftfartygets befälhavare, ägare eller, om luftfartyget inte används av ägaren, den som brukar det i ägarens ställe har inte rätt till bärgarlön. Detsamma gäller i fråga om ersättning för kostnader för bevarande av luftfartyg och gods.

Bestämmelserna om bärgning i denna paragraf tillämpas inte på sådan bärgning som avses i [16 kap. 1 § 1 sjölagen](https://selex.se/eli/sfs/1994/1009#kap16.1).

</section>
<section id="kap10.3" class="paragraf">

#### 3 §

Den som har en fordran på bärgarlön eller ersättning för kostnader enligt [2 §](#kap10.2) har luftpanträtt i luftfartyget eller godset med förmånsrätt enligt [4 §](#kap10.4) 1 förmånsrättslagen ([1970:979](https://selex.se/eli/sfs/1970/979)), om bärgarlönen eller ersättningen avser åtgärder som har avslutats i Sverige.

En yngre fordran har företräde framför en äldre. Fordringar som har uppkommit på grund av samma händelse har lika rätt till betalning.

För att ett luftfartyg ska få lämna den plats där åtgärderna för bärgningen eller bevarandet avslutades, eller för att ägaren ska få ta godset i besittning, krävs att borgenärerna medger det. Detta gäller dock inte, om borgenärerna har fått betalt för sina fordringar eller säkerhet har ställts.

</section>
<section id="kap10.4" class="paragraf">

#### 4 §

Luftpanträtt omfattar inte ersättning som på grund av försäkring eller av någon annan anledning betalas för skada på luftfartyg eller gods.

</section>
<section id="kap10.5" class="paragraf">

#### 5 §

Säljs luftfartyget eller godset exekutivt, upphör luftpanträtten sedan försäljningen har vunnit laga kraft och köpesumma betalats. Borgenärerna har rätt till betalning ur köpesumman enligt bestämmelserna i utsökningsbalken.

Luftpanträtten i godset upphör, om det genom lossning ställs till avsändarens eller mottagarens förfogande. Om godset lämnas ut utan borgenärens tillstånd, svarar den som tar emot godset för fordringen, om han eller hon kände till denna. Han eller hon svarar dock inte för mera än det värde som godset hade vid lossningen.

</section>
<section id="kap10.6" class="paragraf">

#### 6 §

Luftpanträtten i ett luftfartyg som är registrerat i Sverige upphör efter tre månader från den dag åtgärderna för bärgningen eller bevarandet av luftfartyget avslutades. Detta gäller dock inte, om borgenärens anspråk på panträtt inom samma tid har anmälts till inskrivningsmyndigheten för anteckning i inskrivningsregistret för luftfartyg och dessutom överenskommelse har träffats om panträttens belopp eller talan om panträtten har väckts i laga ordning.

Bestämmelserna i första stycket gäller också om luftfartyget är registrerat i ett annat land som har biträtt den konvention rörande internationellt erkännande av rätt till luftfartyg som avslutades i Genève den 19 juni 1948 (Genèvekonventionen). Borgenärens anspråk på panträtt ska i sådant fall anmälas hos den myndighet som för inskrivningsregistret för luftfartyg.

Om luftfartyget inte är registrerat eller om det är registrerat i ett annat land än som anges i andra stycket, upphör luftpanträtten efter ett år från den dag åtgärderna för bärgningen eller bevarandet av luftfartyget avslutades. Detta gäller dock inte, om inom samma tid överenskommelse har träffats om panträttens belopp eller talan om panträtten har väckts i laga ordning.

Undersökning av luftfartsolyckor och tillbud

</section>
<section id="kap10.7" class="paragraf">

#### 7 §

Bestämmelser om undersökning från säkerhetssynpunkt av luftfartsolyckor och tillbud till sådana olyckor finns i lagen ([1990:712](https://selex.se/eli/sfs/1990/712)) om undersökning av olyckor.

Rapportering av händelser m.m.

</section>
<section id="kap10.8" class="paragraf">

#### 8 §

I syfte att förbättra flygsäkerheten ska händelser inom luftfart rapporteras till behörig myndighet.

Med händelse inom luftfart avses i denna lag driftsavbrott, defekt, fel eller annan onormal omständighet som har inverkat eller kan inverka på flygsäkerheten, men som inte lett till sådana luftfartsolyckor eller tillbud som avses i lagen ([1990:712](https://selex.se/eli/sfs/1990/712)) om undersökning av olyckor.

</section>
<section id="kap10.9" class="paragraf">

#### 9 §

Regeringen eller den myndighet som regeringen bestämmer får meddela föreskrifter om vilka personer inom luftfart som ska vara skyldiga att rapportera händelser enligt [8 §](#kap10.8). Lag ([2025:1061](https://selex.se/eli/sfs/2025/1061)).

</section>
<section id="kap10.10" class="paragraf">

#### 10 §

En arbetsgivare får inte utsätta en arbetstagare för repressalier på grund av att arbetstagaren har rapporterat en händelse enligt denna lag.

Om en arbetstagare utsätts för repressalier, ska arbetsgivaren betala skadestånd till arbetstagaren för den förlust som uppkommer och för den kränkning som repressalierna innebär.

</section>

</section>

</section>
<section id="kap11" class="kapitel">

## 11 kap. Särskilda bestämmelser

<section id="kap11.avgångsförbud">

### Avgångsförbud

<section id="kap11.1" class="paragraf">

#### 1 §

Transportstyrelsen eller den som styrelsen utser får förbjuda en flygning och hindra ett luftfartyg från att avgå om det, när flygningen ska påbörjas, kan antas att luftfartyget inte uppfyller de villkor som anges i denna lag eller som har fastställts med stöd av lagen. Detsamma gäller när andra villkor som fastställts för flygningen inte är uppfyllda. Om någon annan än Transportstyrelsen har meddelat beslutet, ska beslutet genast anmälas till Transportstyrelsen och prövas av denna.

</section>
<section id="kap11.2" class="paragraf">

#### 2 §

Den som driver en flygplats får hindra ett luftfartygs avgång om avgifter för användningen av flygplatsen och tjänsterna för luftfarten, som avser luftfartygets senaste ankomst, uppehåll och avgång, inte har betalats och säkerhet inte har ställts.

</section>

</section>
<section id="kap11.verkställighet-av-verksamhetsf">

### Verkställighet av verksamhetsförbud

<section id="kap11.2a" class="paragraf">

#### /87/ /61/ 2 a §

Transportstyrelsen får i fråga om ett lufttrafikföretag med svenskt drifttillstånd besluta om de begränsningar i företagets verksamhet som behövs för att verkställa ett verksamhetsförbud som Europeiska kommissionen har beslutat enligt artikel 16.10 i Europarlamentets och rådets direktiv 2003EG av den 13 oktober 2003 om ett system för handel med utsläppsrätter för växthusgaser inom gemenskapen och om ändring av rådets direktiv 96EG, i lydelsen enligt Europaparlamentets och rådets förordning [(EU) nr 421/2014](https://eur-lex.europa.eu/legal-content/SV/ALL/?uri=celex%3A32014R0421).

Transportstyrelsen ska underrätta kommissionen om vidtagna verkställighetsåtgärder. Lag ([2015:368](https://selex.se/eli/sfs/2015/368)).

</section>

</section>
<section id="kap11.kvarstad">

### Kvarstad

<section id="kap11.3" class="paragraf">

#### 3 §

I lagen ([1939:6](https://selex.se/eli/sfs/1939/6)) om frihet från kvarstad för vissa luftfartyg finns bestämmelser om att kvarstad inte får läggas på vissa luftfartyg.

</section>

</section>
<section id="kap11.avgifter-och-andra-ersättninga">

### Avgifter och andra ersättningar för förrättningar

<section id="kap11.4" class="paragraf">

#### 4 §

Regeringen eller den myndighet som regeringen bestämmer får meddela föreskrifter om avgifter och andra ersättningar för förrättningar och tillstånd enligt denna lag och föreskrifter som meddelats med stöd av lagen samt enligt EU- förordningar på den civila luftfartens område. Beslut om avgifter och andra ersättningar som är förfallna till betalning får verkställas enligt utsökningsbalken.

Av lagen ([2014:140](https://selex.se/eli/sfs/2014/140)) med bemyndigande att meddela vissa föreskrifter om marknadskontroll av varor och annan närliggande tillsyn framgår att föreskrifter om avgifter för marknadskontroll enligt Europaparlamentets och rådets förordning [(EU) 2019/1020](https://eur-lex.europa.eu/legal-content/SV/ALL/?uri=celex%3A31020R2019) av den 20 juni 2019 om marknadskontroll och överensstämmelse för produkter och om ändring av direktiv 2[004/42/EG](https://eur-lex.europa.eu/legal-content/SV/ALL/?uri=celex%3A3004L0042) och förordningarna (EG) nr 765/2008 och [(EU) nr 305/2011](https://eur-lex.europa.eu/legal-content/SV/ALL/?uri=celex%3A32011R0305) får meddelas. Lag ([2022:1121](https://selex.se/eli/sfs/2022/1121)).

</section>

</section>
<section id="kap11.radioanläggningar">

### Radioanläggningar

<section id="kap11.5" class="paragraf">

#### 5 §

I lagen ([2022:482](https://selex.se/eli/sfs/2022/482)) om elektronisk kommunikation finns särskilda bestämmelser om användning av radioanläggningar ombord på luftfartyg och inom markorganisationen. Lag ([2022:497](https://selex.se/eli/sfs/2022/497)).

</section>

</section>

</section>
<section id="kap12" class="kapitel">

## 12 kap. Tillsyn, marknadskontroll och överklagande

<section id="kap12.tillsyn">

### Tillsyn

<section id="kap12.1" class="paragraf">

#### 1 §

Den myndighet som regeringen bestämmer utövar tillsyn över

1. att 1-8, 10 och 11 kap., EU-förordningar om luftfart som lagen kompletterar och föreskrifter och beslut som meddelats i anslutning till de angivna kapitlen och EU-förordningarna följs, och

2. att den som har skyldigheter enligt artiklarna 5-11 i Europaparlamentets och rådets förordning (EG) nr 1107/2006 av den 5 juli 2006 om rättigheter i samband med flygresor för personer med funktionshinder och personer med nedsatt rörlighet följer de bestämmelserna. Lag ([2025:1061](https://selex.se/eli/sfs/2025/1061)).

Tillsynen omfattar inte domstolar.

</section>
<section id="kap12.2" class="paragraf">

#### 2 §

Tillsynsåtgärder får göras i form av stickprov. Lag ([2025:1061](https://selex.se/eli/sfs/2025/1061)).

</section>
<section id="kap12.3" class="paragraf">

#### 3 §

Regeringen får meddela föreskrifter om att tillsynsmyndigheten får anlita någon annan vid tillsynen. Lag ([2025:1061](https://selex.se/eli/sfs/2025/1061)).

</section>
<section id="kap12.4" class="paragraf">

#### 4 §

Regeringen eller den myndighet som regeringen bestämmer får meddela föreskrifter om att den som står under tillsyn enligt denna lag ska lämna de uppgifter som tillsynsmyndigheten behöver för att kunna utöva tillsyn. Lag ([2025:1061](https://selex.se/eli/sfs/2025/1061)).

</section>
<section id="kap12.5" class="paragraf">

#### 5 §

I den utsträckning det behövs för tillsynen ska tillsynsmyndigheten eller den som myndigheten anlitar för tillsynen ges omedelbart tillträde till luftfartyg, flygplatser, anläggningar, lokaler och andra objekt. Denna rätt omfattar inte bostäder. Lag ([2025:1061](https://selex.se/eli/sfs/2025/1061)).

</section>
<section id="kap12.6" class="paragraf">

#### 6 §

Regeringen eller den myndighet som regeringen bestämmer får ingå avtal med annat land om att tillsynen över svenska luftfartyg samt tillsynen i övrigt över luftvärdigheten och luftfartygsunderhållet ska utövas av det andra landet. Lag ([2025:1061](https://selex.se/eli/sfs/2025/1061)).

</section>
<section id="kap12.7" class="paragraf">

#### 7 §

Tillsynsmyndigheten får besluta de förelägganden som behövs för att lagen, de EU-förordningar som lagen kompletterar och föreskrifter som meddelats i anslutning till lagen och EU-förordningarna ska följas.

Första stycket gäller inte förelägganden inom ramen för marknadskontroll eller sådana förelägganden i mål om tillstånd eller certifikat som avses i 4 kap. [29 §](#kap4.29). Lag ([2025:1061](https://selex.se/eli/sfs/2025/1061)).

</section>
<section id="kap12.8" class="paragraf">

#### 8 §

Ett föreläggande enligt [7 §](#kap12.7) får förenas med vite.

Myndigheten får dock inte förelägga någon vid vite att medverka i en utredning som kan leda till straff eller sanktionsavgift för den som föreläggandet riktar sig mot. Lag ([2025:1061](https://selex.se/eli/sfs/2025/1061)).

</section>

</section>
<section id="kap12.marknadskontroll">

### Marknadskontroll

<section id="kap12.9" class="paragraf">

#### /1020 av den 20 juni 2019 om marknadskontroll och överensstämmelse för produkter och om ändring av direktiv 2004/ /EG och förordningarna (EG) nr 765/ 9 §

Bestämmelser om marknadskontroll finns i Europaparlamentets och rådets förordning (EU) 2019422008 och [(EU) nr 305/2011](https://eur-lex.europa.eu/legal-content/SV/ALL/?uri=celex%3A32011R0305).

Den myndighet som regeringen bestämmer är marknadskontrollmyndighet. Lag ([2025:1061](https://selex.se/eli/sfs/2025/1061)).

</section>
<section id="kap12.10" class="paragraf">

#### 10 §

Vid marknadskontroll enligt förordning [(EU) 2019/1020](https://eur-lex.europa.eu/legal-content/SV/ALL/?uri=celex%3A31020R2019) har marknadskontrollmyndigheten befogenhet

1. att enligt artikel 14.4 a-14.4 c kräva att ekonomiska aktörer ska tillhandahålla handlingar, specifikationer, data eller uppgifter,

2. att enligt artikel 14.4 d utföra oanmälda inspektioner på plats och fysiska kontroller av produkter,

3. att enligt artikel 14.4 e få tillträde till lokaler, mark eller transportmedel,

4. att enligt artikel 14.4 f inleda undersökningar på eget initiativ,

5. att enligt artikel 14.4 g kräva att ekonomiska aktörer ska vidta lämpliga åtgärder för att få en bristande överensstämmelse att upphöra eller att eliminera en risk,

6. att enligt artikel 14.4 h själv vidta åtgärder,

7. att enligt artikel 14.4 j införskaffa, inspektera och demontera varuprover, och

8. att enligt artikel 14.4 k kräva att innehåll på ett onlinegränssnitt ska avlägsnas, att en varning ska visas eller att åtkomsten ska begränsas.

Marknadskontrollmyndigheten får införskaffa ett varuprov under dold identitet enligt artikel 14.4 j i förordning [(EU) 2019/1020](https://eur-lex.europa.eu/legal-content/SV/ALL/?uri=celex%3A31020R2019) endast om det är nödvändigt för att syftet med kontrollen ska uppnås. Myndigheten ska underrätta den ekonomiska aktören om att införskaffandet har skett under dold identitet, så snart det går utan att syftet med åtgärden går förlorat.

Befogenheten enligt första stycket 8 gäller inte i fråga om databaser som omfattas av tryckfrihetsförordningens eller yttrandefrihetsgrundlagens skydd.

När ändrade förhållanden ger anledning till det, ska marknadskontrollmyndigheten besluta att en sådan skyldighet som avses i första stycket 8 inte längre ska gälla. Lag ([2025:1061](https://selex.se/eli/sfs/2025/1061)).

</section>
<section id="kap12.11" class="paragraf">

#### 11 §

Marknadskontrollmyndigheten får besluta de förelägganden som behövs för att förordning [(EU) 2019/1020](https://eur-lex.europa.eu/legal-content/SV/ALL/?uri=celex%3A31020R2019) ska följas. Lag ([2025:1061](https://selex.se/eli/sfs/2025/1061)).

</section>
<section id="kap12.12" class="paragraf">

#### 12 §

Ett beslut om föreläggande enligt 10 eller [11 §](#kap12.11) får förenas med vite. Lag ([2025:1061](https://selex.se/eli/sfs/2025/1061)).

</section>
<section id="kap12.13" class="paragraf">

#### 13 §

Marknadskontrollmyndigheten får, när den fattar beslut enligt 10 eller [11 §](#kap12.11), bestämma att beslutet ska gälla omedelbart. Lag ([2025:1061](https://selex.se/eli/sfs/2025/1061)).

</section>
<section id="kap12.14" class="paragraf">

#### 14 §

Polismyndigheten ska på begäran av marknadskontrollmyndigheten lämna den hjälp som behövs för att marknadskontrollmyndigheten ska kunna vidta åtgärder enligt [10 §](#kap12.10).

Hjälp enligt första stycket får begäras endast om

1. det på grund av särskilda omständigheter kan befaras att åtgärden inte kan utföras utan att en polismans särskilda befogenheter enligt [10 §](#kap12.10) polislagen ([1984:387](https://selex.se/eli/sfs/1984/387)) behöver tillgripas, eller

2. det annars finns synnerliga skäl. Lag ([2025:1061](https://selex.se/eli/sfs/2025/1061)).

</section>
<section id="kap12.15" class="paragraf">

#### 15 §

Den som har tagit befattning med ett ärende som gäller marknadskontroll enligt denna lag får inte obehörigen röja eller utnyttja vad denne har fått veta om någons affärs- eller driftförhållanden.

I det allmännas verksamhet tillämpas i stället bestämmelserna i offentlighets- och sekretesslagen ([2009:400](https://selex.se/eli/sfs/2009/400)). Lag ([2025:1061](https://selex.se/eli/sfs/2025/1061)).

</section>

</section>
<section id="kap12.överklagande">

### Överklagande

<section id="kap12.16" class="paragraf">

#### 16 §

Ett beslut enligt denna lag, enligt de EU-förordningar som lagen kompletterar eller enligt föreskrifter som har meddelats i anslutning till lagen eller EU-förordningarna gäller omedelbart, om inte annat anges i beslutet. Lag ([2025:1061](https://selex.se/eli/sfs/2025/1061)).

</section>
<section id="kap12.17" class="paragraf">

#### 17 §

En förvaltningsmyndighets beslut enligt denna lag, enligt de EU-förordningar som lagen kompletterar eller enligt föreskrifter som har meddelats i anslutning till lagen eller EU-förordningarna får överklagas till allmän förvaltningsdomstol, om inte annat följer av 18-[21 §](#kap12.21)§.

Prövningstillstånd krävs vid överklagande till kammarrätten i mål som avses i första stycket och i mål som avses i 4 kap. [28 §](#kap4.28). Lag ([2025:1061](https://selex.se/eli/sfs/2025/1061)).

</section>
<section id="kap12.18" class="paragraf">

#### 18 §

En förvaltningsmyndighets beslut i frågor som rör trafiktillstånd får överklagas till regeringen. Lag ([2025:1061](https://selex.se/eli/sfs/2025/1061)).

</section>
<section id="kap12.19" class="paragraf">

#### 19 §

Ett beslut enligt 4 kap. [19 §](#kap4.19) andra stycket om erinran, enligt 4 kap. [21 §](#kap4.21) om omhändertagande av flygcertifikat eller enligt 4 kap. [25 §](#kap4.25) om certifikatkontroll eller ett föreläggande om certifikatkontroll får inte överklagas. Lag ([2025:1061](https://selex.se/eli/sfs/2025/1061)).

</section>
<section id="kap12.20" class="paragraf">

#### 20 §

Ett beslut enligt 4 kap. [25 §](#kap4.25) om certifikatkontroll eller ett föreläggande om certifikatkontroll får prövas av allmän förvaltningsdomstol endast i samband med prövning av frågan om återkallelse på grund av att beslutet eller föreläggandet inte har följts. Lag ([2025:1061](https://selex.se/eli/sfs/2025/1061)).

</section>
<section id="kap12.21" class="paragraf">

#### 21 §

Ett föreläggande enligt 4 kap. [29 §](#kap4.29) får överklagas endast i samband med ett överklagande av det beslut genom vilket målet avgörs. Lag ([2025:1061](https://selex.se/eli/sfs/2025/1061)).

</section>
<section id="kap12.22" class="paragraf">

#### 22 §

En förvaltningsmyndighets beslut om tillstånd att inrätta och driva flygplatser får överklagas av en sådan ideell förening eller annan juridisk person som avses i [16 kap. 13 § miljöbalken](https://selex.se/eli/sfs/1998/808#kap16.13). Lag ([2025:1061](https://selex.se/eli/sfs/2025/1061)).

</section>

</section>

</section>
<section id="kap13" class="kapitel">

## 13 kap. Ansvarsbestämmelser m.m.

<section id="kap13.ansvarsbestämmelser">

### Ansvarsbestämmelser

<section id="kap13.1" class="paragraf">

#### 1 §

För vårdslöshet i flygtrafik döms till böter eller fängelse i högst sex månader den som uppsåtligen eller av oaktsamhet manövrerar ett luftfartyg eller utför en uppgift som observatör vid flygning med ett obemannat luftfartygssystem på ett sådant sätt att andras liv eller egendom utsätts för fara.

Om brottet är grovt, döms för grov vårdslöshet i flygtrafik till fängelse i högst två år. Vid bedömningen av om brottet är grovt ska det särskilt beaktas om gärningen innefattat ett medvetet risktagande av allvarligt slag eller om gärningspersonen visat uppenbar likgiltighet för andra människors liv eller egendom. Lag ([2025:1061](https://selex.se/eli/sfs/2025/1061)).

</section>
<section id="kap13.2" class="paragraf">

#### 2 §

För flygfylleri döms till böter eller fängelse i högst sex månader den som alkohol- eller drogpåverkad enligt [2 a §](#kap13.2a)

1. manövrerar ett luftfartyg,

2. ombord på ett luftfartyg fullgör en uppgift av väsentlig betydelse för flygsäkerheten,

3. utövar tjänst som flygledare, eller flygtekniker eller tillhandahåller flyginformationstjänst i okontrollerat luftrum,

4. som observatör vid flygning med ett obemannat luftfartygssystem utför en uppgift av väsentlig betydelse för flygsäkerheten, eller

5. i en tjänst, som inte omfattas av 1-4 men som har samband med en flygning, fullgör en uppgift av väsentlig betydelse för flygsäkerheten. Lag ([2025:1061](https://selex.se/eli/sfs/2025/1061)).

</section>
<section id="kap13.2a" class="paragraf">

#### 2 a §

Som alkohol- eller drogpåverkad enligt [2 §](#kap13.2) ska den anses som

1. har intagit alkohol i så stor mängd att alkoholkoncentrationen under eller efter fullgörandet av uppgiften uppgår till minst 0,2 promille i blodet eller 0,10 milligram per liter i utandningsluften,

2. har intagit narkotika som avses i [8 §](#kap13.8) narkotikastrafflagen ([1968:64](https://selex.se/eli/sfs/1968/64)) i så stor mängd att det under eller efter fullgörandet av uppgiften finns något narkotiskt ämne kvar i blodet, eller

3. är så påverkad av alkohol eller annat medel att det kan antas att uppgiften inte kan fullgöras på ett betryggande sätt.

Första stycket 2 gäller inte narkotika som intagits i enlighet med läkares eller annan behörig receptutfärdares ordination. Lag ([2025:1061](https://selex.se/eli/sfs/2025/1061)).

</section>
<section id="kap13.3" class="paragraf">

#### 3 §

Är ett brott som avses i [2 §](#kap13.2) att anse som grovt döms för grovt flygfylleri till fängelse i högst två år. Vid bedömande av om brottet är grovt ska det särskilt beaktas om gärningsmannen

1. har haft en alkoholkoncentration som uppgått till minst 1,0 promille i blodet eller 0,50 milligram per liter i utandningsluften,

2. annars har varit avsevärt påverkad av alkohol eller något annat medel, eller

3. fullgjort sin uppgift på ett sätt som inneburit påtaglig fara för flygsäkerheten.

</section>
<section id="kap13.4" class="paragraf">

#### 4 §

Till böter eller fängelse i högst sex månader döms den som uppsåtligen eller av oaktsamhet

1. bryter mot föreskrifter som regeringen har meddelat med stöd av 1 kap. [8 §](#kap1.8) om att ett luftfartyg av miljöskäl inte får användas inom svenskt område,

2. framför ett civilt luftfartyg i överljudsfart utan tillstånd,

3. bryter mot föreskrifter eller beslut om restriktionsområden som regeringen har meddelat med stöd av 1 kap. 12 eller [14 §](#kap13.14),

4. lämnar oriktiga uppgifter vid ansökan eller anmälan om registrering i luftfartygsregistret,

5. framför ett luftfartyg som är infört i luftfartygsregistret men inte märkt enligt

a) 2 kap. [13 §](#kap2.13) eller föreskrifter som regeringen har meddelat med stöd av den bestämmelsen, eller

b) kommissionens genomförandeförordning [(EU) 2019/947](https://eur-lex.europa.eu/legal-content/SV/ALL/?uri=celex%3A32019R0947) av den 24 maj 2019 om regler och förfaranden för drift av obemannade luftfartyg,

6. använder ett luftfartyg som inte är luftvärdigt eller miljövärdigt,

7. tillverkar eller utför underhålls-, reparations- eller ändringsarbeten på luftfartyg, tillbehör eller reservdelar till luftfartyg utan tillstånd,

8. bryter mot bestämmelser om behörighet genom att

a) framföra ett luftfartyg utan gällande certifikat eller motsvarande handling,

b) framföra ett luftfartyg av annan kategori, klass eller typ än den som anges i certifikatet eller motsvarande handling,

c) framföra ett luftfartyg i strid med de villkor och behörigheter som anges i certifikatet eller i motsvarande handling,

d) ensam framföra ett luftfartyg under utbildning för flygcertifikat i strid med de förutsättningar som anges för utbildningen,

e) tjänstgöra som flyglärare utan gällande flygcertifikat för den kategori, klass eller typ av luftfartyg som utbildningen avser eller utan sådan särskild behörighet som krävs enligt föreskrifter som regeringen meddelat med stöd av 4 kap. [10 §](#kap4.10), eller

f) inte följa föreskrifter som regeringen har meddelat med stöd av 4 kap. 1, 3, 4 eller [5 §](#kap13.5),

9. som passagerare inte lyder det som befälhavaren bestämmer om ordningen ombord,

10. som befälhavare på ett luftfartyg som råkat i nöd inte gör det som rimligen kan krävas för att rädda ombordvarande, luftfartyg och gods,

11. inrättar eller bygger om en flygplats utan föreskrivet tillstånd enligt bestämmelser om civil luftfart eller tar i bruk en flygplats innan den har godkänts och fått drifttillstånd,

12. bryter mot föreskrifter om tillståndskrav för andra anläggningar för luftfarten än flygplatser som regeringen har meddelat med stöd av 6 kap. [12 §](#kap6.12),

13. arbetar som flygledare i flygtrafikledningstjänst eller flygtekniker utan att ha ett gällande certifikat för arbetet, när ett sådant certifikat krävs,

14. utövar luftfartsverksamhet med bemannat luftfartyg

a) i strid med eller utan att ha det drifttillstånd, bruksflygtillstånd, utbildningstillstånd eller trafiktillstånd som krävs, eller den auktorisation för kommersiell specialiserad flygverksamhet som krävs, eller

b) utan den deklaration som krävs,

15. utövar luftfartsverksamhet med obemannat luftfartyg

a) i strid med eller utan att ha det tillstånd som krävs, eller

b) utan den deklaration som krävs,

16. utövar luftfartsverksamhet utan tillstånd som regeringen har föreskrivit med stöd av 7 kap. [12 §](#kap7.12), eller

17. inte landar enligt det som sägs i 8 kap. [2 §](#kap8.2). Lag ([2025:1061](https://selex.se/eli/sfs/2025/1061)).

</section>
<section id="kap13.4a" class="paragraf">

#### 4 a §

Till böter eller fängelse i högst sex månader döms den som uppsåtligen vid tjänstgöring ombord på ett luftfartyg inte följer befälhavarens order. Lag ([2025:1061](https://selex.se/eli/sfs/2025/1061)).

</section>
<section id="kap13.5" class="paragraf">

#### 5 §

Till böter eller fängelse i högst sex månader döms den som uppsåtligen eller av oaktsamhet bryter mot Europaparlamentets och rådets förordning

(EG) nr 1008/2008 av den 24 september 2008 om gemensamma regler för tillhandahållande av lufttrafik i gemenskapen genom att

1. utföra lufttransport utan nödvändig operativ licens,

2. inte inhämta ett förhandsgodkännande enligt artikel 13 i förordningen, eller

3. utföra lufttransport på en flyglinje för vilken allmän trafikplikt gäller och annan meddelats tillstånd med ensamrätt enligt artikel 16 i förordningen.

</section>
<section id="kap13.6" class="paragraf">

#### 6 §

Till böter döms den som uppsåtligen eller av oaktsamhet

1. lämnar oriktiga uppgifter i ett ärende som rör innehav av certifikat eller behörighetsbevis eller frågan om annan behörighet, eller vid annan tillsyn över behörigheten,

2. inte ser till att ett luftfartyg är bemannat på föreskrivet sätt och äger luftfartyget eller använder luftfartyget i ägarens ställe, eller

3. bryter mot föreskrifter som har meddelats med stöd av 6 kap. [19 §](#kap6.19) andra stycket 1. Lag ([2025:1061](https://selex.se/eli/sfs/2025/1061)).

</section>
<section id="kap13.6a" class="paragraf">

#### 6 a §

Regeringen får meddela föreskrifter om att den som uppsåtligen eller av oaktsamhet bryter mot en bestämmelse i en EU-förordning med gemensamma bestämmelser på det civila luftfartsområdet som denna lag kompletterar ska dömas till böter. Föreskrifterna får inte avse överträdelser av bestämmelser som innefattar myndighetsutövning. Lag ([2025:1061](https://selex.se/eli/sfs/2025/1061)).

</section>
<section id="kap13.7" class="paragraf">

#### 7 §

Om en gärning har begåtts av ringa oaktsamhet, döms inte till ansvar enligt denna lag.

</section>
<section id="kap13.8" class="paragraf">

#### 8 §

Bestämmelser om ansvar för den som bryter mot tystnadsplikten i 6 kap. [14 §](#kap6.14) första stycket eller 12 kap. [15 §](#kap12.15) finns i [20 kap. 3 § brottsbalken](https://selex.se/eli/sfs/1962/700#kap20.3). Lag ([2025:1061](https://selex.se/eli/sfs/2025/1061)).

</section>
<section id="kap13.9" class="paragraf">

#### 9 §

Till ansvar enligt denna lag döms inte om gärningen är belagd med straff i brottsbalken, eller om gärningen utgör överträdelse av ett föreläggande eller förbud som förenats med vite.

</section>
<section id="kap13.10" class="paragraf">

#### 10 §

Har någon i fall som avses i 5 kap. [5 §](#kap5.5) brukat större våld än i varje fall är medgivet, ska han eller hon ändå inte dömas till ansvar, om omständigheterna var sådana att han eller hon svårligen kunde besinna sig. Om gärningen anses brottslig, får dömas till lindrigare straff än vad som annars är föreskrivet.

</section>

</section>
<section id="kap13.domsrätt">

### Domsrätt

<section id="kap13.11" class="paragraf">

#### 11 §

Även om det inte finns domsrätt enligt [2 kap. 3 § brottsbalken](https://selex.se/eli/sfs/1962/700#kap2.3) är svensk domstol behörig att döma över brott som avses i 1-[3 §](#kap13.3)§, [4 §](#kap13.4) 6 och 8-10, [4 a §](#kap13.4a), [5 §](#kap13.5) och [6 §](#kap13.6) 2, om den som har begått brottet befinner sig här i landet och brottet begåtts

1. vid utövande av luftfartsverksamhet med ett utländskt luftfartyg som används inom ramen för ett svenskt drifttillstånd, eller

2. ombord på sådant luftfartyg.

Åtal får väckas utan förordnande enligt [2 kap. 7 § brottsbalken](https://selex.se/eli/sfs/1962/700#kap2.7). Lag ([2025:1061](https://selex.se/eli/sfs/2025/1061)).

</section>

</section>
<section id="kap13.förverkande">

### Förverkande

<section id="kap13.12" class="paragraf">

#### 12 §

Om ägaren eller någon som är i ägarens ställe uppsåtligen begår eller medverkar till en sådan gärning som anges i [4 §](#kap13.4) första stycket 1, 2 eller 3, får luftfartyget förklaras förverkat, om det behövs för att förebygga brott eller om det i övrigt finns särskilda skäl. Detta gäller dock inte, om förverkande är uppenbart oskäligt. Om luftfartyget inte finns i behåll, får värdet förklaras förverkat.

Första stycket gäller inte mot den som i god tro har förvärvat luftfartyget eller någon särskild rätt till det.

</section>
<section id="kap13.13" class="paragraf" selex:status="upphavd" selex:upphavd="true">

#### 13 §

Har upphävts genom lag ([2025:1061](https://selex.se/eli/sfs/2025/1061)).

</section>

</section>

</section>
<section id="kap14" class="kapitel">

## 14 kap. Militär luftfart och annan luftfart för statsändamål

<section id="kap14.definitioner">

### Definitioner

<section id="kap14.1" class="paragraf">

#### 1 §

I denna lag betyder

1. statsluftfart: militär luftfart och annan luftfart för statsändamål,

2. militär luftfart: all verksamhet inom det militära luftfartssystemet,

3. militära luftfartssystemet: ett luftfartssystem för militär verksamhet som innefattar system för flygdrift, flygplatser och flygbaser samt för luftrum,

4. annan luftfart för statsändamål: luftfart för statsändamål som inte är militär luftfart. Lag ([2013:818](https://selex.se/eli/sfs/2013/818)).

</section>

</section>
<section id="kap14.militär-luftfart">

### Militär luftfart

<section id="kap14.2" class="paragraf">

#### 2 §

För militär luftfart gäller endast bestämmelserna

1. i 1 kap. [20 §](#kap1.20) första stycket om rätt att meddela föreskrifter och [21 §](#kap14.21) om krig eller krigsfara,

2. i 5 kap. 1-6 samt 8 och [9 §](#kap14.9)§ om luftfartygs befälhavare och besättning samt tjänstgöring ombord,

3. i 6 kap. 13, 19 och [20 §](#kap14.20)§ om flygtrafiktjänst,

4. i 8 kap. [3 §](#kap8.3) om transport av visst gods,

5. i 9 kap. [6 §](#kap9.6) om jämkning av ersättning,

6. i 10 kap. [2 §](#kap10.2) första och tredje styckena och [7 §](#kap14.7) om bärgning och undersökning av olyckor och tillbud, och

7. i 13 kap. 2, 2 a och [3 §](#kap14.3)§, [4 §](#kap14.4) 10, 4 a och [10 §](#kap14.10)§ om vissa straffbestämmelser. Lag ([2025:1061](https://selex.se/eli/sfs/2025/1061)).

</section>
<section id="kap14.2a" class="paragraf">

#### 2 a §

Regeringen eller den myndighet som regeringen bestämmer får meddela ytterligare föreskrifter, eller i ett enskilt fall besluta, om militär luftfart i de ämnen som anges i denna lag och som inte måste meddelas i lag. Lag ([2025:1061](https://selex.se/eli/sfs/2025/1061)).

</section>
<section id="kap14.3" class="paragraf">

#### 3 §

Regeringen meddelar föreskrifter om att en statlig myndighet ska bedriva militär luftfart.

För att annan än staten ska få bedriva verksamhet inom det militära luftfartssystemet krävs tillstånd. Regeringen eller den myndighet som regeringen bestämmer beslutar om tillstånd och om avgifter för tillståndsgivning samt får meddela föreskrifter i dessa avseenden. Lag ([2013:818](https://selex.se/eli/sfs/2013/818)).

</section>
<section id="kap14.4" class="paragraf">

#### 4 §

Om den som har ett tillstånd inom det militära luftfartssystemet i väsentlig grad åsidosätter föreskrifterna för verksamheten, ska tillståndet återkallas av den myndighet som har meddelat det. Ett tillstånd ska också återkallas, om det måste antas att innehavaren inte kan upprätthålla verksamheten. Om det är tillräckligt för att upprätthålla flygsäkerheten, får ett tillstånd, i stället för att återkallas, begränsas till att gälla viss del av det militära luftfartssystemet eller till att gälla under vissa förutsättningar.

Ett tillstånd ska återkallas tills vidare i avvaktan på ett slutligt avgörande av återkallelsefrågan, om det på sannolika skäl kan antas att tillståndet kommer att återkallas slutligt.

Om det på sannolika skäl kan antas att tillståndet kommer att begränsas slutligt, får det begränsas tills vidare i avvaktan på ett slutligt avgörande.

Den som har ett tillstånd ska anmäla om något inträffar som medför att kraven för utfärdande av tillstånd inte längre är uppfyllda. Lag ([2013:818](https://selex.se/eli/sfs/2013/818)).

</section>
<section id="kap14.5" class="paragraf">

#### 5 §

Regeringen eller den myndighet som regeringen bestämmer får meddela föreskrifter, eller i ett enskilt fall besluta, om utländsk militär luftfart i Sverige. Lag ([2024:548](https://selex.se/eli/sfs/2024/548)).

</section>

</section>
<section id="kap14.annan-luftfart-för-statsändamå">

### Annan luftfart för statsändamål

<section id="kap14.6" class="paragraf">

#### 6 §

För annan luftfart för statsändamål gäller denna lag, utom bestämmelserna om

1. militär luftfart i 2-[5 §](#kap14.5)§,

2. tillstånd att bedriva luftfart i 7 kap.,

3. ansvar för skador genom luftfart i 9 kap. 2-[5 §](#kap14.5)§,

4. luftpanträtt i 10 kap. 3-[6 §](#kap14.6)§,

5. avgifter och andra ersättningar för förrättningar i 11 kap. [4 §](#kap11.4), och

6. tillsyn och överklagande i 12 kap. 1-6 och [22 §](#kap14.22)§. Lag ([2025:1061](https://selex.se/eli/sfs/2025/1061)).

</section>
<section id="kap14.6a" class="paragraf">

#### 6 a §

Regeringen eller den myndighet som regeringen bestämmer får

1. meddela föreskrifter, eller i ett enskilt fall besluta, om sådan luftfart som avses i [6 §](#kap14.6) och om utländsk luftfart som samverkar med sådan luftfart, och

2. i ett enskilt fall besluta om undantag från 1-6 och 8 kap. för sådan luftfart som avses i [6 §](#kap14.6). Lag ([2025:1061](https://selex.se/eli/sfs/2025/1061)).

</section>

</section>
<section id="kap14.gemensamma-bestämmelser-för-st">

### Gemensamma bestämmelser för statsluftfart

</section>
<section id="kap14.tillsyn">

### Tillsyn

<section id="kap14.7" class="paragraf">

#### 7 §

Den eller de myndigheter som regeringen bestämmer utövar tillsyn över att bestämmelserna om statsluftfart i denna lag och föreskrifter som meddelats med stöd av lagen följs.

Regeringen eller den myndighet som regeringen bestämmer får meddela föreskrifter i övrigt om tillsyn. Lag ([2013:818](https://selex.se/eli/sfs/2013/818)).

</section>
<section id="kap14.8" class="paragraf">

#### 8 §

Regeringen eller den myndighet som regeringen bestämmer får meddela föreskrifter om avgift för tillsyn enligt denna lag eller enligt föreskrifter som har meddelats med stöd av lagen. Lag ([2013:818](https://selex.se/eli/sfs/2013/818)).

</section>
<section id="kap14.9" class="paragraf">

#### 9 §

En tillsynsmyndighet har rätt att på begäran få de uppgifter som behövs för tillsynen enligt denna lag eller enligt föreskrifter som meddelats med stöd av lagen, samt, om det behövs för tillsynen, omedelbart få tillträde till luftfartyg, flygplatser, anläggningar, lokaler och andra objekt. Denna tillträdesrätt omfattar inte bostäder. Lag ([2013:818](https://selex.se/eli/sfs/2013/818)).

</section>

</section>
<section id="kap14.överlämnande-av-förvaltningsup">

### Överlämnande av förvaltningsuppgift

<section id="kap14.10" class="paragraf">

#### 10 §

Regeringen får meddela föreskrifter om att en myndighet som avses i 2 a eller [6 a §](#kap14.6a) får överlämna en förvaltningsuppgift som följer av regeringens eller myndighetens föreskrifter och som gäller skydd för trafik, liv, personlig säkerhet eller hälsa till någon annan även om uppgiften innefattar myndighetsutövning.

Regeringen får även meddela föreskrifter om att en myndighet som avses i [2 a §](#kap14.2a) får överlämna en förvaltningsuppgift som gäller flygstridsledning till en behörig myndighet i Nato eller i en stat som är medlem i Nato även om uppgiften innefattar myndighetsutövning. Lag ([2025:1061](https://selex.se/eli/sfs/2025/1061)).

</section>

</section>
<section id="kap14.tillträde-till-svenskt-område">

### Tillträde till svenskt område

<section id="kap14.11" class="paragraf">

#### 11 §

Regeringen eller den myndighet som regeringen bestämmer får meddela föreskrifter om tillträde till svenskt område för utländsk statsluftfart. Lag ([2013:818](https://selex.se/eli/sfs/2013/818)).

</section>

</section>
<section id="kap14.övriga-bestämmelser">

### Övriga bestämmelser

<section id="kap14.12" class="paragraf">

#### 12 §

Regeringen eller den myndighet som regeringen bestämmer får meddela föreskrifter, eller i ett enskilt fall besluta, om sådan luftfart som utförs i Sverige av en annan stat, eller ett företag med säte i en annan stat, och som avser underhåll, modifiering eller utprovning för militära ändamål. Lag ([2013:818](https://selex.se/eli/sfs/2013/818)).

</section>
<section id="kap14.13" class="paragraf">

#### 13 §

Regeringen eller den myndighet som regeringen bestämmer får om det finns särskilda skäl meddela föreskrifter om, eller i ett enskilt fall besluta, att viss luftfart ska följa reglerna för militär luftfart eller för annan luftfart för statsändamål. Lag ([2013:818](https://selex.se/eli/sfs/2013/818)).

</section>
<section id="kap14.14" class="paragraf">

#### 14 §

Regeringen får, om det finns särskilda skäl, i ett enskilt fall besluta om undantag från bestämmelserna om statsluftfart och då meddela de villkor som behövs. Lag ([2013:818](https://selex.se/eli/sfs/2013/818)).

</section>

</section>
<section id="kap14.överklagande">

### Överklagande

<section id="kap14.15" class="paragraf">

#### 15 §

En förvaltningsmyndighets beslut enligt detta kapitel eller enligt föreskrifter som har meddelats med stöd av detta kapitel och som inte gäller militär luftfart överklagas hos allmän förvaltningsdomstol.

Prövningstillstånd krävs vid överklagande till kammarrätten.

Beslut enligt detta kapitel eller enligt föreskrifter som har meddelats med stöd av detta kapitel och som gäller militär luftfart överklagas hos regeringen. Lag ([2013:818](https://selex.se/eli/sfs/2013/818)).

</section>
<section id="kap14.16" class="paragraf">

#### 16 §

Beslut enligt detta kapitel gäller omedelbart om inte annat anges i beslutet. Lag ([2013:818](https://selex.se/eli/sfs/2013/818)).


</section>

</section>
<section id="kap14.övergångsbestämmelser">

### Övergångsbestämmelser

[2010:500](https://selex.se/eli/sfs/2010/500)

1. Denna lag träder i kraft den 1 september 2010. Genom lagen upphävs luftfartslagen ([1957:297](https://selex.se/eli/sfs/1957/297)). Äldre bestämmelser ska fortsatt gälla för avgifter som är hänförliga till tiden före ikraftträdandet.

2. Certifikat, tillstånd och godkännanden som har meddelats enligt luftfartslagen ([1957:297](https://selex.se/eli/sfs/1957/297)) och med stöd av den meddelade föreskrifter, ska fortsätta att gälla enligt sitt innehåll. Frågor om förnyelse av ett äldre certifikat, tillstånd eller godkännande ska dock prövas enligt den nya lagen, liksom återkallelse av ett certifikat, tillstånd eller godkännande eller vägran att godkänna ett tillstånd om den händelse som ligger till grund för ingripandet har ägt rum sedan lagen har trätt i kraft.

[2025:1061](https://selex.se/eli/sfs/2025/1061)

1. Denna lag träder i kraft den 1 januari 2026.

2. Äldre föreskrifter gäller fortfarande för överklagande av beslut som har meddelats före den 1 januari 2026.

</section>

</section>

</article>