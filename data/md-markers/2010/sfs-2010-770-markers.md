---
beteckning: "2010:770"
rubrik: Luftfartsförordning
departement: Landsbygds- och infrastrukturdepartementet
utfardad_datum: 2010-06-23
ikraft_datum: 2010-09-01
publicerad_datum: 2026-01-02
forarbeten: "EUTL374/2006 s1, EUTL79/2008 s1, EUTL167/2003 s23, EUTL96/2004 s10, EUTL143/2004 s 76"
pdf_url: https://rkrattsdb.gov.se/SFSdoc/10/100770.pdf
andringsforfattningar:
  - beteckning: "2010:1536"
    rubrik: Förordning om ändring i luftfartsförordningen
    ikraft_datum: 2011-01-01
    anteckningar: ändr. 13 kap. 4 §
  - beteckning: "2011:869"
    rubrik: Förordning om ändring i luftfartsförordningen
    ikraft_datum: 2011-08-01
    anteckningar: ändr. 12 kap. 3 §
  - beteckning: "2013:944"
    rubrik: Förordning om ändring i luftfartsförordningen
    ikraft_datum: 2014-01-01
    anteckningar: "ändr. 8 kap. 8 §, 14 kap. 1, 2, 3, 4, 5, 6 §§; nya 1 kap. 13 §, 14 kap. 7, 8, 9, 10, 11, 12, 13, 14, 15, 16, 17, 18, 19, 20, 21, 22, 23, 24 §§, rubr. närmast före 1 kap. 13 §, 14 kap. 1, 15, 18, 21, 22, 23 §§"
  - beteckning: "2013:908"
    rubrik: Förordning om ändring i luftfartsförordningen
    ikraft_datum: 2014-01-01
    anteckningar: ändr. 8 kap. 3 §
  - beteckning: "2013:993"
    rubrik: Förordning om ändring i luftfartsförordningen
    ikraft_datum: 2014-01-02
    anteckningar: ändr. 11 kap. 3 §
  - beteckning: "2014:1284"
    rubrik: Förordning om ändring i luftfartsförordningen
    ikraft_datum: 2015-01-01
    anteckningar: "ändr. 4 kap. 11 §, 5 kap. 4 §, 8 kap. 7 §, 13 kap. 5, 6 §§, 14 kap. 7, 8 §§"
  - beteckning: "2017:608"
    rubrik: Förordning om ändring i luftfartsförordningen
    ikraft_datum: 2017-08-01
    anteckningar: ändr. 11 kap. 3 §
  - beteckning: "2018:621"
    rubrik: Förordning om ändring i luftfartsförordningen
    ikraft_datum: 2018-07-01
    anteckningar: ändr. 13 kap. 3 §
  - beteckning: "2019:23"
    rubrik: Förordning om ändring i luftfartsförordningen
    ikraft_datum: 2019-04-01
    anteckningar: "ändr. 6 kap. 16 §, 13 kap. 1 §"
  - beteckning: "2020:74"
    rubrik: Förordning om ändring i luftfartsförordningen
    ikraft_datum: 2020-04-01
    anteckningar: ändr. 11 kap. 3 §
  - beteckning: "2020:789"
    rubrik: Förordning om ändring i luftfartsförordningen
    ikraft_datum: 2020-10-15
    anteckningar: ändr. 14 kap. 3 §
  - beteckning: "2021:154"
    rubrik: Förordning om ändring i luftfartsförordningen
    ikraft_datum: 2021-04-01
    anteckningar: ny 13 kap. 5 a §
  - beteckning: "2021:236"
    rubrik: Förordning om ändring i luftfartsförordningen
    ikraft_datum: 2021-05-01
    anteckningar: "ändr. 6 kap. 10 §, 14 kap. 2, 11, 18 §§, rubr. närmast före 6 kap. 10 §; ny 6 kap. 10 a §"
  - beteckning: "2021:361"
    rubrik: Förordning om ändring i luftfartsförordningen
    ikraft_datum: 2021-07-01
    anteckningar: "ny 8 kap. 15 §, rubr. närmast före 8 kap. 15 §"
  - beteckning: "2022:437"
    rubrik: Förordning om ändring i luftfartsförordningen
    ikraft_datum: 2022-05-19
    anteckningar: ändr. 14 kap. 3 §
  - beteckning: "2022:425"
    rubrik: Förordning om ändring i luftfartsförordningen
    ikraft_datum: 2022-06-01
    anteckningar: ändr. 13 kap. 3 §
  - beteckning: "2022:1406"
    rubrik: Förordning om ändring i luftfartsförordningen
    ikraft_datum: 2022-10-10
    anteckningar: "ändr. 10 kap. 11 §, 11 kap. 3 §"
  - beteckning: "2024:26"
    rubrik: Förordning om ändring i luftfartsförordningen
    ikraft_datum: 2024-03-01
    anteckningar: "ändr. 7 kap. 5 §; nya 7 kap. 5 a, 5 b §§"
  - beteckning: "2024:604"
    rubrik: Förordning om ändring i luftfartsförordningen
    ikraft_datum: 2024-08-15
    anteckningar: "ändr. 14 kap. 3, 21 §§"
  - beteckning: "2025:1070"
    rubrik: Förordning om ändring i luftfartsförordningen
    ikraft_datum: 2026-01-01
    anteckningar: "upph. 1 kap.,12 kap., 3 kap. 5 §, 6 kap. 24 §, 13 kap. 7 §, rubr. närmast före 3 kap. 5 §, 13 kap. 7 §; ändr. 2 kap. 5 §, 6 kap. 12, 22, 23 §§, 8 kap. 13 §, 10 kap. 9, 10, 12, 15, 16 §§, 13 kap. 1 och 2 §§, 14 kap. 15, 16 §§, rubr. till 6 kap.; nya 1 kap., 12 kap., 6 kap. 12 a, 22 a §§, 8 kap. 6 a, 13 a §§, 13 kap. 1 a §, rubr. närmast före 6 kap. 12 §"
---
<article selex:utfardad_datum="2010-06-23" selex:ikraft_datum="2010-09-01">

# Luftfartsförordning

<section id="kap1" class="kapitel">

## 1 kap. Förordningens tillämpning och övergripande bestämmelser om luftfart

<section id="kap1.1" class="paragraf">

#### 1 §

Luftfartslagen ([2010:500](https://selex.se/eli/sfs/2010/500)) och denna förordning kompletterar de EU-förordningar på den civila luftfartens område som anges i förordningen ([1994:1808](https://selex.se/eli/sfs/1994/1808)) om behöriga myndigheter på den civila luftfartens område. Denna förordning ska tillämpas om inte annat följer av EU-förordningarna. Förordning ([2025:1070](https://selex.se/eli/sfs/2025/1070)).

</section>
<section id="kap1.2" class="paragraf">

#### 2 §

För militär luftfart och annan luftfart för statsändamål gäller förordningen endast i den utsträckning som följer av 14 kap. Förordning ([2025:1070](https://selex.se/eli/sfs/2025/1070)).

</section>
<section id="kap1.3" class="paragraf">

#### 3 §

De bestämmelser i denna förordning som gäller luftfartyg som är registrerade i ett annat land ska på motsvarande sätt tillämpas i fråga om luftfartyg som är registrerade hos en internationell organisation. Förordning ([2025:1070](https://selex.se/eli/sfs/2025/1070)).

</section>
<section id="kap1.4" class="paragraf">

#### 4 §

Bestämmelserna i 3 kap., 4 kap. [1 §](#kap4.1), 5 kap. 1 och 4-[6 §](#kap1.6)§, 6 kap. [1 §](#kap6.1), 8 kap. 1 och 3-[11 §](#kap1.11)§ tillämpas även på utländska luftfartyg när sådana används inom ramen för ett svenskt drifttillstånd. Bestämmelserna tillämpas dock inte om detta har avtalats i en överenskommelse med annan stat. Förordning ([2025:1070](https://selex.se/eli/sfs/2025/1070)).

</section>
<section id="kap1.hänsyn-till-internationella-no">

### Hänsyn till internationella normer

<section id="kap1.5" class="paragraf">

#### 5 §

Den som meddelar föreskrifter med stöd av denna förordning ska beakta de normer som Internationella civila luftfartsorganisationen (ICAO) fastställer och andra internationella förpliktelser som Sverige har åtagit sig. Förordning ([2025:1070](https://selex.se/eli/sfs/2025/1070)).

</section>

</section>
<section id="kap1.allmänt-bemyndigande">

### Allmänt bemyndigande

<section id="kap1.6" class="paragraf">

#### 6 §

Transportstyrelsen får i de avseenden som behandlas i luftfartslagen ([2010:500](https://selex.se/eli/sfs/2010/500)) meddela de ytterligare föreskrifter som behövs till skydd för trafik, liv, personlig säkerhet eller hälsa. Förordning ([2025:1070](https://selex.se/eli/sfs/2025/1070)).

</section>
<section id="kap1.7" class="paragraf">

#### 7 §

Transportstyrelsen får överlämna en förvaltningsuppgift som ansluter till föreskrifterna i [6 §](#kap1.6) åt någon annan. Förvaltningsuppgiften får innefatta myndighetsutövning om föreskrifterna avser luftfartsverksamhet som inte är tillståndspliktig enligt [7 kap. luftfartslagen](https://selex.se/eli/sfs/1957/297) ([2010:500](https://selex.se/eli/sfs/2010/500)). Förordning ([2025:1070](https://selex.se/eli/sfs/2025/1070)).

</section>

</section>
<section id="kap1.skyldighet-att-lämna-uppgifter">

### Skyldighet att lämna uppgifter

<section id="kap1.8" class="paragraf">

#### 8 §

Den som utövar luftfartsverksamhet ska lämna de uppgifter av betydelse för flygsäkerheten och luftfartsskyddet, de statistiska uppgifter i fråga om verksamheten samt de uppgifter enligt förordningen ([1994:1808](https://selex.se/eli/sfs/1994/1808)) om behöriga myndigheter på den civila luftfartens område som Transportstyrelsen föreskriver. Förordning ([2025:1070](https://selex.se/eli/sfs/2025/1070)).

</section>
<section id="kap1.9" class="paragraf">

#### 9 §

Transportstyrelsen får meddela föreskrifter om eller i ett enskilt fall besluta att ägare och brukare av luftfartyg som inte utövar luftfartsverksamhet liksom befälhavare ska lämna upplysningar enligt [8 §](#kap1.8). Förordning ([2025:1070](https://selex.se/eli/sfs/2025/1070)).

</section>

</section>
<section id="kap1.rätt-att-använda-luftfartyg-tr">

### Rätt att använda luftfartyg trots registreringskrav och förbud mot överljudsfart

<section id="kap1.10" class="paragraf">

#### 10 §

Transportstyrelsen får i ett enskilt fall besluta om rätt att använda ett luftfartyg trots

1. registreringskravet i [1 kap. 6 § luftfartslagen](https://selex.se/eli/sfs/1957/297#kap1.6) ([2010:500](https://selex.se/eli/sfs/2010/500)), om det finns särskilda skäl att avvika från registreringskravet, och

2. förbudet mot överljudsfart i [1 kap. 9 § luftfartslagen](https://selex.se/eli/sfs/1957/297#kap1.9), om det finns synnerliga skäl att tillåta överljudsfart.

Ett beslut om sådan rätt ska avse en viss tid. Beslutet får återkallas innan den tiden har löpt ut, om det finns skäl för det. Förordning ([2025:1070](https://selex.se/eli/sfs/2025/1070)).

</section>

</section>
<section id="kap1.förbud-av-miljöskäl-mot-viss-l">

### Förbud av miljöskäl mot viss luftfart

<section id="kap1.11" class="paragraf">

#### 11 §

Luftfart i Sverige får inte ske med civila jetmotordrivna underljudsflygplan som

1. har en högsta godkänd startmassa på 34 000 kg eller mer, eller har en godkänd passagerarkapacitet för flygplanstypen på fler än nitton platser utöver platser som är avsedda för personalen, och

2. inte uppfyller åtminstone normerna i volym 1, del II, kapitel 3 i bilaga 16 till konventionen om internationell civil luftfart, andra upplagan (1988). Förordning ([2025:1070](https://selex.se/eli/sfs/2025/1070)).

</section>
<section id="kap1.12" class="paragraf">

#### 12 §

Transportstyrelsen får i ett enskilt fall besluta om undantag från förbudet i [11 §](#kap1.11) för

1. flygplan av historiskt intresse,

2. flygplan som utnyttjas för en så exceptionell användning att det vore oskäligt att inte bevilja ett tillfälligt undantag, och

3. flygplan som används för icke-vinstgivande uppdrag i ombyggnads-, reparations- eller underhållssyfte. Förordning ([2025:1070](https://selex.se/eli/sfs/2025/1070)).

</section>
<section id="kap1.13" class="paragraf">

#### /93/ 13 §

Transportstyrelsen får meddela föreskrifter när det gäller frågor i 11 och [12 §](#kap1.12)§, med beaktande av Europaparlamentets och rådets direktiv 2006EG av den 12 december 2006 om reglering av utnyttjandet av flygplan som omfattas av volym 1, del II, kapitel 3 i bilaga 16 till konventionen om internationell civil luftfart, andra upplagan (1988) (kodifierad version). Förordning ([2025:1070](https://selex.se/eli/sfs/2025/1070)).

</section>

</section>
<section id="kap1.restriktionsområden-för-luftfa">

### Restriktionsområden för luftfart

<section id="kap1.14" class="paragraf">

#### 14 §

Transportstyrelsen får meddela föreskrifter om eller i ett enskilt fall besluta att ett område ska vara restriktionsområde, om

1. det behövs av hänsyn till militär verksamhet, flygsäkerhet eller om allmän ordning och säkerhet kräver det, eller

2. det behövs av hänsyn till friluftsliv, natur- eller miljövård eller för att undvika störning vid allmän sammankomst eller offentlig tillställning av större omfattning.

I fråga om vissa restriktionsområden finns särskilda bestämmelser i förordningen ([2005:801](https://selex.se/eli/sfs/2005/801)) om restriktioner för luftfart inom vissa områden. Förordning ([2025:1070](https://selex.se/eli/sfs/2025/1070)).

</section>
<section id="kap1.15" class="paragraf">

#### 15 §

Föreskrifterna eller beslutet om ett sådant restriktionsområde som avses i [14 §](#kap1.14) första stycket 2 får inte utformas så att de hindrar den luftfart som behövs med hänsyn till ortsbefolkningens intresse. Luftfart för Lantmäteriverket får alltid ske inom området. Förordning ([2025:1070](https://selex.se/eli/sfs/2025/1070)).

</section>
<section id="kap1.16" class="paragraf">

#### 16 §

Innan föreskrifter eller beslut enligt [14 §](#kap1.14) första stycket meddelas ska Transportstyrelsen samråda med

1. Försvarsmakten när föreskrifterna eller beslutet rör militära förhållanden,

2. länsstyrelsen när föreskrifterna eller beslutet avser en inskränkning enligt första stycket 1 som varar längre tid än två veckor, och

3. länsstyrelsen när föreskrifterna eller beslutet avser ett restriktionsområde enligt första stycket 2. Förordning ([2025:1070](https://selex.se/eli/sfs/2025/1070)).

</section>
<section id="kap1.17" class="paragraf">

#### 17 §

När Transportstyrelsen meddelar föreskrifter om eller beslutar att ett område ska vara restriktionsområde, ska den ange de inskränkningar i rätten till luftfart inom området som behövs. När det krävs av hänsyn till allmän ordning och säkerhet får all luftfart inom området förbjudas för en viss tid, dock högst två veckor. Förordning ([2025:1070](https://selex.se/eli/sfs/2025/1070)).

</section>
<section id="kap1.18" class="paragraf">

#### 18 §

Transportstyrelsen får, om det finns särskilda skäl, meddela föreskrifter om eller i ett enskilt fall besluta att en annan myndighet får besluta om tillfälliga undantag från beslut om restriktionsområde. Förordning ([2025:1070](https://selex.se/eli/sfs/2025/1070)).

</section>

</section>
<section id="kap1.farligt-område">

### Farligt område

<section id="kap1.19" class="paragraf">

#### 19 §

Om luftfartens säkerhet är i fara på grund av något sådant förhållande som avses i [14 §](#kap1.14) första stycket 1, men faran inte är så stor att ett restriktionsområde behöver inrättas, får Transportstyrelsen i stället meddela föreskrifter om eller i ett enskilt fall besluta att ett område ska vara farligt område. Förordning ([2025:1070](https://selex.se/eli/sfs/2025/1070)).

</section>
<section id="kap1.20" class="paragraf">

#### 20 §

Transportstyrelsen får meddela ytterligare föreskrifter om luftfarten inom ett farligt område. Förordning ([2025:1070](https://selex.se/eli/sfs/2025/1070)).

</section>

</section>
<section id="kap1.obemannade-luftfartygssystem-m">

### Obemannade luftfartygssystem, modelluftfartyg, fasta ballonger och drakar

<section id="kap1.21" class="paragraf">

#### 21 §

Bestämmelserna i 1 kap. [6 §](#kap1.6) och 2-[8 kap. luftfartslagen](https://selex.se/eli/sfs/1957/297) ([2010:500](https://selex.se/eli/sfs/2010/500)) och föreskrifter som meddelats med stöd av dessa bestämmelser gäller inte i fråga om obemannade luftfartygssystem, modelluftfartyg, fasta ballonger eller drakar. Förordning ([2025:1070](https://selex.se/eli/sfs/2025/1070)).

</section>
<section id="kap1.22" class="paragraf">

#### 22 §

Transportstyrelsen får meddela föreskrifter av betydelse för flygsäkerheten i fråga om obemannade luftfartygssystem, modelluftfartyg, fasta ballonger och drakar.

Förvaltningsuppgifter i anslutning till sådana föreskrifter får överlämnas till någon annan, även om uppgiften innefattar myndighetsutövning.

Innan Transportstyrelsen meddelar föreskrifter som rör militär verksamhet ska Transportstyrelsen samråda med Försvarsmakten. Förordning ([2025:1070](https://selex.se/eli/sfs/2025/1070)).

</section>
<section id="kap1.23" class="paragraf">

#### 23 §

Transportstyrelsen får meddela föreskrifter om eller i ett enskilt fall besluta att

1. ett område ska vara en geografisk UAS-zon enligt kommissionens genomförandeförordning [(EU) 2019/947](https://eur-lex.europa.eu/legal-content/SV/ALL/?uri=celex%3A32019R0947) av den 24 maj 2019 om regler och förfaranden för drift av obemannade luftfartyg,

2. ett område ska vara ett U-space-luftrum enligt kommissionens genomförandeförordning [(EU) 2021/664](https://eur-lex.europa.eu/legal-content/SV/ALL/?uri=celex%3A32021R0664) av den 22 april 2021 om ett regelverk för U-space,

3. en annan myndighet, en kommun eller en region får besluta om tillfälliga undantag från beslut om en geografisk UAS-zon som begränsar eller utesluter drift av UAS, och

4. en annan myndighet får besluta att ett område ska vara en tillfällig geografisk UAS-zon som begränsar eller utesluter drift av UAS.

När Transportstyrelsen meddelar föreskrifter om eller beslutar enligt första stycket får myndigheten ange de begränsningar eller villkor som behövs.

Innan Transportstyrelsen meddelar föreskrifter eller fattar ett beslut ska Transportstyrelsen samråda med Försvarsmakten om föreskrifterna eller beslutet rör militära förhållanden och med länsstyrelsen när det är fråga om föreskrifter eller beslut enligt första stycket 2. Förordning ([2025:1070](https://selex.se/eli/sfs/2025/1070)).

</section>

</section>
<section id="kap1.segelflygplan-motorsegelflygpl">

### Segelflygplan, motorsegelflygplan, ultralätta flygplan, friflygande ballonger och luftskepp

<section id="kap1.24" class="paragraf">

#### 24 §

I fråga om luftfart inom svenskt område med segelflygplan, motorsegelflygplan, ultralätta flygplan, friflygande ballonger och luftskepp får Transportstyrelsen

1. meddela föreskrifter eller i ett enskilt fall besluta om undantag från 3 och 4 kap. och [7 kap. 9 § luftfartslagen](https://selex.se/eli/sfs/1957/297#kap7.9) ([2010:500](https://selex.se/eli/sfs/2010/500)) och från föreskrifter i denna förordning som meddelats med stöd av de bestämmelserna, och

2. meddela ytterligare föreskrifter av betydelse för flygsäkerheten.

Förvaltningsuppgift i anslutning till sådana föreskrifter får överlämnas till någon annan, även om uppgiften innefattar myndighetsutövning.

Innan Transportstyrelsen meddelar föreskrifter eller beslutar enligt första stycket ska Transportstyrelsen samråda med Försvarsmakten, om föreskrifterna eller besluten rör militär verksamhet. Förordning ([2025:1070](https://selex.se/eli/sfs/2025/1070)).

</section>

</section>
<section id="kap1.hängglidare-flygskärmar-fallsk">

### Hängglidare, flygskärmar, fallskärmar och andra enkla konstruktioner

<section id="kap1.25" class="paragraf">

#### 25 §

I fråga om hängglidare, flygskärmar, fallskärmar och andra enkla konstruktioner får Transportstyrelsen

1. meddela föreskrifter eller i ett enskilt fall besluta om undantag från 1 kap. [6 §](#kap1.6) och 2-[8 kap. luftfartslagen](https://selex.se/eli/sfs/1957/297) ([2010:500](https://selex.se/eli/sfs/2010/500)) och från föreskrifter i denna förordning som meddelats med stöd av de bestämmelserna, och

2. meddela ytterligare föreskrifter av betydelse för flygsäkerheten.

Förvaltningsuppgifter i anslutning till sådana föreskrifter får överlämnas till någon annan, även om uppgiften innefattar myndighetsutövning.

Innan Transportstyrelsen meddelar föreskrifter eller beslutar enligt första stycket ska Transportstyrelsen samråda med Försvarsmakten, om föreskrifterna eller besluten rör militär verksamhet. Förordning ([2025:1070](https://selex.se/eli/sfs/2025/1070)).

</section>
<section id="kap1.26" class="paragraf">

#### 26 §

I [1 kap. 16 § luftfartslagen](https://selex.se/eli/sfs/1957/297#kap1.16) ([2010:500](https://selex.se/eli/sfs/2010/500)) anges att föreskrifter och beslut i fråga om luftfartyg av särskild beskaffenhet inte får utformas så att de strider mot flygsäkerhetens eller det allmännas intresse. Förordning ([2025:1070](https://selex.se/eli/sfs/2025/1070)).

</section>

</section>
<section id="kap1.föremål-för-rörelse-i-luften-m">

### Föremål för rörelse i luften men som inte anses vara luftfartyg

<section id="kap1.27" class="paragraf">

#### 27 §

I fråga om föremål som är inrättade för rörelse i luften men som inte anses vara luftfartyg, såsom raketer och skjutmål, får Transportstyrelsen meddela föreskrifter av betydelse för flygsäkerheten. Förordning ([2025:1070](https://selex.se/eli/sfs/2025/1070)).

Innan Transportstyrelsen meddelar föreskrifter ska Transportstyrelsen samråda med Försvarsmakten, om föreskrifterna rör militär verksamhet. Förordning ([2025:1070](https://selex.se/eli/sfs/2025/1070)).

</section>

</section>

</section>
<section id="kap2" class="kapitel">

## 2 kap. Registrering, nationalitet och märkning

<section id="kap2.luftfartygsregistret">

### Luftfartygsregistret

<section id="kap2.1" class="paragraf">

#### 1 §

Föreskrifter om luftfartygsregistret finns i förordningen ([1986:172](https://selex.se/eli/sfs/1986/172)) om luftfartygsregistret m.m.

</section>
<section id="kap2.2" class="paragraf">

#### 2 §

Transportstyrelsen får meddela föreskrifter om att luftfartyg av miljöskäl inte får registreras i Sverige.

</section>

</section>
<section id="kap2.nationalitets--och-registrerin">

### Nationalitets- och registreringsbeteckning

<section id="kap2.3" class="paragraf">

#### 3 §

Nationalitetsbeteckningen för ett svenskt luftfartyg är bokstäverna SE.

Registreringsbeteckningen är en grupp om tre tecken, som består av bokstäver eller siffror eller bokstäver och siffror i kombination. Beteckningen bestäms för varje luftfartyg av Transportstyrelsen.

</section>

</section>
<section id="kap2.nationalitets--och-registrerin">

### Nationalitets- och registreringsbevis

<section id="kap2.4" class="paragraf">

#### 4 §

Nationalitets- och registreringsbevis utfärdas i enlighet med formulär som bestäms av Transportstyrelsen.

</section>
<section id="kap2.5" class="paragraf">

#### 5 §

En rätt att använda ett luftfartyg som inte är registrerat och som meddelats med stöd av [1 kap. 7 § luftfartslagen](https://selex.se/eli/sfs/1957/297#kap1.7) ([2010:500](https://selex.se/eli/sfs/2010/500)) utgör också ett sådant bevis om nationalitet som avses i 2 kap. [12 §](#kap2.12) samma lag. Förordning ([2025:1070](https://selex.se/eli/sfs/2025/1070)).

</section>
<section id="kap2.6" class="paragraf">

#### 6 §

När ett luftfartyg avregistreras eller anteckning görs enligt [9 §](#kap2.9) förordningen ([1986:172](https://selex.se/eli/sfs/1986/172)) om luftfartygsregistret m.m. om hinder för avregistrering, ska nationalitets- och registreringsbeviset lämnas tillbaka till Transportstyrelsen.

</section>

</section>
<section id="kap2.märkning-av-luftfartyg">

### Märkning av luftfartyg

<section id="kap2.7" class="paragraf">

#### 7 §

Luftfartyg ska märkas genom målning eller på annat likvärdigt sätt. Transportstyrelsen får meddela ytterligare föreskrifter om märkningen.

</section>

</section>

</section>
<section id="kap3" class="kapitel">

## 3 kap. Luftvärdighet och miljövärdighet

<section id="kap3.bemyndigande-att-meddela-föres">

### Bemyndigande att meddela föreskrifter

<section id="kap3.1" class="paragraf">

#### 1 §

Transportstyrelsen får meddela föreskrifter om förutsättningarna för att ett luftfartyg ska anses vara luftvärdigt och miljövärdigt.

Transportstyrelsen får meddela föreskrifter om godkännande av utländska luftvärdighetsbevis.

</section>

</section>
<section id="kap3.luftvärdighetsbevis-och-miljöv">

### Luftvärdighetsbevis och miljövärdighetsbevis

<section id="kap3.2" class="paragraf">

#### 2 §

Frågor om luftvärdighetsbevis och miljövärdighetsbevis prövas av Transportstyrelsen. Transportstyrelsen får överlämna åt en särskild sakkunnig att utfärda och förnya luftvärdighetsbevis och miljövärdighetsbevis.

Luftvärdighetsbevis och miljövärdighetsbevis ska gälla viss tid eller tills vidare. Giltighetstiden ska anges på beviset.

Om ett luftvärdighetsbevis eller miljövärdighetsbevis inte kan utfärdas, får ett interimistiskt bevis utfärdas som gäller under vissa villkor. Villkoren ska anges på beviset.

Om Transportstyrelsen begär det, ska ett ogiltigt luftvärdighetsbevis eller miljövärdighetsbevis genast lämnas in dit.

</section>

</section>
<section id="kap3.utprovning-av-luftfartygs-flyg">

### Utprovning av luftfartygs flygegenskaper

<section id="kap3.3" class="paragraf">

#### 3 §

Frågor om medgivande enligt [3 kap. 10 § luftfartslagen](https://selex.se/eli/sfs/1957/297#kap3.10) ([2010:500](https://selex.se/eli/sfs/2010/500)) att använda ett luftfartyg som inte uppfyller villkoren i fråga om luftvärdighet och miljövärdighet prövas av Transportstyrelsen. Ett medgivande får förenas med villkor.

När ett luftfartyg används med stöd av ett medgivande enligt första stycket, får bara den personal som behövs för flygningen tillåtas följa med.

</section>

</section>
<section id="kap3.tillverkning-och-underhåll-av">

### Tillverkning och underhåll av luftfartyg

<section id="kap3.4" class="paragraf">

#### 4 §

Frågan om tillstånd till sådan verksamhet som avses i [3 kap. 11 § första stycket luftfartslagen](https://selex.se/eli/sfs/1957/297#kap3.11) ([2010:500](https://selex.se/eli/sfs/2010/500)) prövas av Transportstyrelsen. Transportstyrelsen får meddela föreskrifter om de krav som ska gälla av flygsäkerhetsskäl.

Ett tillstånd ges för viss tid eller tills vidare. Det får förenas med villkor. Om innehavaren åsidosätter dessa villkor i väsentlig mån eller om han eller hon inte längre uppfyller de krav som har fastställts enligt första stycket, ska tillståndet återkallas.

Om verksamheten avser en enskild persons byggande av luftfartyg för egen räkning, får Transportstyrelsen uppdra åt en särskild sakkunnig att utfärda de tillstånd som Transportstyrelsen föreskriver. Detsamma gäller tillstånd för utförande av underhålls-, reparations- och ändringsarbeten på luftfartyg, tillbehör och reservdelar.

Transportstyrelsen får meddela föreskrifter om eller i ett enskilt fall medge undantag från tillståndskravet i [3 kap. 11 § första stycket luftfartslagen](https://selex.se/eli/sfs/1957/297#kap3.11).

</section>
<section id="kap3.5" class="paragraf" selex:status="upphavd" selex:upphavd="true">

#### 5 §

Har upphävts genom förordning ([2025:1070](https://selex.se/eli/sfs/2025/1070)).

</section>

</section>

</section>
<section id="kap4" class="kapitel">

## 4 kap. Flygcertifikat m.m.

<section id="kap4.undantag-från-krav-på-flygcert">

### Undantag från krav på flygcertifikat och elevtillstånd

<section id="kap4.1" class="paragraf">

#### 1 §

Transportstyrelsen får meddela föreskrifter om eller i ett enskilt fall besluta att medge att den som inte har något flygcertifikat men som kan antas i huvudsak uppfylla villkoren för ett sådant får fullgöra uppgifter på luftfartyg under en viss tid och på vissa villkor. Detta gäller inte ombord på svenska luftfartyg i internationell trafik.

Ett medgivande enligt första stycket får återkallas om det krävs av hänsyn till flygsäkerheten.

</section>
<section id="kap4.2" class="paragraf">

#### 2 §

Transportstyrelsen får meddela föreskrifter om eller i ett enskilt fall medge undantag från kravet på elevtillstånd.

</section>

</section>
<section id="kap4.behörighet-att-fullgöra-uppgif">

### Behörighet att fullgöra uppgifter som flygmaskinist på ett luftfartyg

<section id="kap4.3" class="paragraf">

#### 3 §

För att fullgöra uppgifter som flygmaskinist på ett luftfartyg krävs ett flygcertifikat.

</section>

</section>
<section id="kap4.utbildning">

### Utbildning

<section id="kap4.4" class="paragraf">

#### 4 §

Transportstyrelsen får meddela föreskrifter om behörighetskrav för dem som fullgör uppgifter som kontrollanter vid flygprov och som instruktörer vid flygträning på marken.

</section>

</section>
<section id="kap4.bemyndigande-att-meddela-föres">

### Bemyndigande att meddela föreskrifter

<section id="kap4.5" class="paragraf">

#### 5 §

Transportstyrelsen får meddela föreskrifter om

1. de ålderskrav som gäller för att ett elevtillstånd eller flygcertifikat ska kunna utfärdas,

2. de krav i fråga om kunskaper, erfarenhet och skicklighet som ska gälla för att ett certifikat ska kunna utfärdas,

3. de förutsättningar under vilka ett certifikat kan utökas, förnyas, förlängas, begränsas, godkännas eller erkännas.

Om det behövs av hänsyn till flygsäkerheten, får Transportstyrelsen meddela föreskrifter om att det krävs en särskild behörighet för att en certifikatinnehavare ska få fullgöra vissa uppgifter vid luftfart.

Transportstyrelsen får efter samråd med Socialstyrelsen meddela föreskrifter om de krav i fråga om hälsotillstånd samt fysiska och psykiska förhållanden som ska gälla för att ett medicinskt intyg ska utfärdas, godkännas eller erkännas.

</section>

</section>
<section id="kap4.certifikatprov-och-certifikatk">

### Certifikatprov och certifikatkontroll

<section id="kap4.6" class="paragraf">

#### 6 §

Transportstyrelsen utför certifikatprov och certifikatkontroll. Transportstyrelsen får överlämna åt någon annan att genomföra sådana uppgifter även om uppgifterna innefattar myndighetsutövning.

</section>
<section id="kap4.7" class="paragraf">

#### 7 §

Den som ska genomgå ett certifikatprov eller en certifikatkontroll ska biträda med den personal som behövs och tillhandahålla materiel, drivmedel och liknande.

</section>

</section>
<section id="kap4.certifikatregister">

### Certifikatregister

<section id="kap4.8" class="paragraf">

#### 8 §

Transportstyrelsen för register över innehavare av elevtillstånd, behörighetsbevis och flygcertifikat samt av utländska certifikat som har godkänts (certifikatregistret).

I registret förs det in sådana uppgifter om innehavarnas fysiska och psykiska lämplighet att ha elevtillstånd, behörighetsbevis och flygcertifikat som behövs för tillämpningen av bestämmelserna om detta.

</section>

</section>
<section id="kap4.återkallelse-varning-erinran-o">

### Återkallelse, varning, erinran och omhändertagande

<section id="kap4.9" class="paragraf">

#### 9 §

När ett elevtillstånd eller flygcertifikat har återkallats ska innehavaren genast överlämna certifikatet till Transportstyrelsen. Om återkallelsen skett på medicinska grunder, ska också det medicinska intyget överlämnas till Transportstyrelsen.

</section>
<section id="kap4.10" class="paragraf">

#### 10 §

Ett beslut enligt [4 kap. 19 § andra stycket luftfartslagen](https://selex.se/eli/sfs/1957/297#kap4.19) ([2010:500](https://selex.se/eli/sfs/2010/500)) om erinran ska delges innehavaren av elevtillståndet eller certifikatet.

</section>
<section id="kap4.11" class="paragraf">

#### 11 §

Ett beslut om omhändertagande av ett flygcertifikat får meddelas av Polismyndigheten, åklagare eller Transportstyrelsen enligt [4 kap. 21 § luftfartslagen](https://selex.se/eli/sfs/1957/297#kap4.21) ([2010:500](https://selex.se/eli/sfs/2010/500)).

Ett sådant beslut ska delges innehavaren, som omedelbart ska överlämna certifikatet till den som har meddelat beslutet. Om någon annan än Transportstyrelsen har meddelat beslutet, ska det genast anmälas dit. Beslutet ska därefter snarast möjligt och senast inom 48 timmar sändas till Transportstyrelsen tillsammans med certifikatet och en rapport om det inträffade.

Transportstyrelsen ska inom tre arbetsdagar pröva om certifikatet ska återlämnas till innehavaren. Anser Transportstyrelsen att certifikatet inte ska återlämnas på grund av sådana omständigheter som anges i [4 kap. 21 § första stycket luftfartslagen](https://selex.se/eli/sfs/1957/297#kap4.21), ska omhändertagandet omedelbart anmälas till Förvaltningsrätten i Linköping. Kommer en prövning enligt detta stycke inte till stånd inom tre arbetsdagar ska flygcertifikatet genast återlämnas till innehavaren.

Transportstyrelsen ska också anmäla till förvaltningsrätten när styrelsen själv har beslutat att omhänderta ett certifikat enligt [4 kap. 21 § första stycket luftfartslagen](https://selex.se/eli/sfs/1957/297#kap4.21).

Om certifikatet inte ska återlämnas på grund av sådana omständigheter som anges i [4 kap. 21 § andra stycket luftfartslagen](https://selex.se/eli/sfs/1957/297#kap4.21), ska Transportstyrelsen återkalla certifikatet tills vidare. Förordning ([2014:1284](https://selex.se/eli/sfs/2014/1284)).

</section>
<section id="kap4.12" class="paragraf">

#### 12 §

Ett beslut av allmän förvaltningsdomstol i ett ärende om återkallelse eller varning ska delges part.

</section>
<section id="kap4.13" class="paragraf">

#### 13 §

När Transportstyrelsen eller allmän förvaltningsdomstol har återkallat ett elevtillstånd eller flygcertifikat tills vidare på grund av misstanke om brott, ska en underrättelse om beslutet genast lämnas till förundersökningsledaren eller åklagaren eller, om åtal har väckts, till domstolen.

</section>

</section>
<section id="kap4.godkännande-av-utländska-flygc">

### Godkännande av utländska flygcertifikat

<section id="kap4.14" class="paragraf">

#### 14 §

Bestämmelserna i 9–[13 §](#kap4.13)§ gäller också godkännande av utländska flygcertifikat, sådana utländska certifikat som har godkänts och innehavare av sådana certifikat.

</section>

</section>
<section id="kap4.medicinskt-intyg">

### Medicinskt intyg

<section id="kap4.15" class="paragraf">

#### 15 §

Transportstyrelsen får förordna bestämda läkare att utfärda medicinskt intyg. Transportstyrelsen får meddela föreskrifter om de krav som ska gälla för sådana läkare.

</section>

</section>
<section id="kap4.flygdagbok">

### Flygdagbok

<section id="kap4.16" class="paragraf">

#### 16 §

Transportstyrelsen får meddela föreskrifter om vem som ska föra flygdagbok och hur en flygdagbok ska föras.

</section>

</section>

</section>
<section id="kap5" class="kapitel">

## 5 kap. Luftfartygs befälhavare och besättning samt tjänstgöring ombord

<section id="kap5.luftfartygs-befälhavare">

### Luftfartygs befälhavare

<section id="kap5.1" class="paragraf">

#### 1 §

Luftfartygets ägare utser luftfartygets befälhavare och ersättare för befälhavaren. Den som brukar luftfartyget i ägarens ställe utser befälhavare och ersättare om brukaren enligt avtal med ägaren har rätt att göra det.

Om ingen befälhavare har utsetts, ska den främste av förarna vara befälhavare. Detsamma gäller om befälhavaren är förhindrad och ingen ersättare finns. Om det inte finns någon förare och luftfartyget inte är under flygning, ska den främste av de övriga som fullgör sysslor av betydelse för flygsäkerheten ombord vara befälhavare.

Transportstyrelsen får meddela föreskrifter om de närmare förutsättningarna för att någon ska få utföra uppdrag som befälhavare och om vem som är befälhavare vid certifikatprov och vid flygningar som avser kontroll av besättning eller materiel.

</section>

</section>
<section id="kap5.luftfartygs-besättning">

### Luftfartygs besättning

<section id="kap5.2" class="paragraf">

#### 2 §

Transportstyrelsen får meddela föreskrifter om det antal besättningsmedlemmar med viss behörighet som krävs för varje typ av luftfartyg (minimibesättning).

I flyghandboken eller motsvarande handling ska det lägsta antal besättningsmän som måste ha flygcertifikat anges.

Transportstyrelsen får i ett enskilt fall besluta att luftfartyg används till luftfart av utbildningsskäl eller av någon annan särskild anledning även om föreskrivna krav i fråga om bemanning inte är uppfyllda. När ett luftfartyg används med ett sådant medgivande, får inga betalande passagerare följa med.

</section>

</section>
<section id="kap5.förberedande-och-genomförande">

### Förberedande och genomförande av flygning

<section id="kap5.3" class="paragraf">

#### 3 §

Transportstyrelsen får meddela närmare föreskrifter om befälhavarens skyldigheter enligt [5 kap. 4 § första stycket luftfartslagen](https://selex.se/eli/sfs/1957/297#kap5.4) ([2010:500](https://selex.se/eli/sfs/2010/500)).

</section>

</section>
<section id="kap5.rapporteringsskyldighet">

### Rapporteringsskyldighet

<section id="kap5.4" class="paragraf">

#### 4 §

Om befälhavaren har omhändertagit någon som har begått brott ombord, ska han eller hon snarast underrätta Polismyndigheten eller flygtrafikledningsenhet på de orter där luftfartyget ska landa.

Om befälhavaren av ordnings- eller säkerhetsskäl har landsatt någon, ska han eller hon snarast underrätta Polismyndigheten eller flygtrafikledningsenheten på den ort där landsättningen har skett.

Om befälhavaren avser att överlämna någon som har begått ett svårare brott ombord till en behörig myndighet, ska han eller hon snarast underrätta Polismyndigheten eller flygtrafikledningsenheten på den ort där överlämnandet ska ske.

När ett överlämnande till en utländsk myndighet har skett ska befälhavaren snarast underrätta Polismyndigheten. Förordning ([2014:1284](https://selex.se/eli/sfs/2014/1284)).

</section>
<section id="kap5.5" class="paragraf">

#### 5 §

Det finns närmare bestämmelser om rapportering enligt [5 kap. 8 § första stycket luftfartslagen](https://selex.se/eli/sfs/1957/297#kap5.8) ([2010:500](https://selex.se/eli/sfs/2010/500)) i förordningen ([1990:717](https://selex.se/eli/sfs/1990/717)) om undersökning av olyckor.

</section>
<section id="kap5.6" class="paragraf">

#### 6 §

Om ett luftfartyg har råkat i nöd eller använts för att rädda liv och gällande föreskrifter om luftfarten av säkerhetsskäl inte har kunnat följas, ska befälhavaren genast underrätta en flygtrafikledningsenhet om detta. Han eller hon ska snarast lämna en rapport till Transportstyrelsen om det inträffade.

Transportstyrelsen får meddela närmare föreskrifter om kravet på underrättelse och rapport som avses i första stycket.

</section>

</section>
<section id="kap5.tjänsten-ombord-på-ett-luftfar">

### Tjänsten ombord på ett luftfartyg

<section id="kap5.7" class="paragraf">

#### 7 §

Transportstyrelsen får efter samråd med Socialstyrelsen meddela ytterligare föreskrifter om att ombord på ett luftfartyg utföra sysslor med betydelse för flygsäkerheten under påverkan av alkohol eller andra medel.

Transportstyrelsen får efter samråd med Arbetsmiljöverket meddela föreskrifter om arbets- och vilotider vid luftfart.

</section>

</section>

</section>
<section id="kap6" class="kapitel">

## 6 kap. Flygplatser, övrig markorganisation och luftrum

<section id="kap6.flygplatser-och-andra-start--o">

### Flygplatser och andra start- och landningsplatser

<section id="kap6.1" class="paragraf">

#### 1 §

Transportstyrelsen får meddela föreskrifter om vilka flygplatser som får användas vid olika slag av luftfart. Därvid får Transportstyrelsen bestämma att bara vissa flygplatser får användas vid flygningar till och från Sverige.

Försvarsmakten får meddela föreskrifter om eller i ett enskilt fall besluta om samordningen av militär och civil verksamhet på militära flygplatser som helt eller delvis har upplåtits för civil luftfart. Samråd ska ske med Luftfartsverket och Transportstyrelsen. För den civila verksamheten på militära flygplatser gäller i övrigt bestämmelserna i denna förordning och de föreskrifter som meddelas med stöd av förordningen.

</section>
<section id="kap6.2" class="paragraf">

#### 2 §

Transportstyrelsen får meddela föreskrifter om användande för start och landning av områden som inte har inrättats för sådana ändamål eller som tillfälligt har inrättats för sådana ändamål.

</section>
<section id="kap6.3" class="paragraf">

#### 3 §

Om det behövs av hänsyn till natur- eller miljövård, friluftsliv, kommunikationer, fiske eller näringsverksamhet får Transportstyrelsen efter samråd med länsstyrelsen meddela föreskrifter om förbud för luftfartyg att landa inom ett visst område, eller att landning inom ett visst område kräver särskilt tillstånd från Transportstyrelsen.

Att luftfartyg inte får landa inom vissa nationalparker framgår av föreskrifter som gäller för dessa nationalparker.

</section>

</section>
<section id="kap6.tillstånd-att-inrätta-en-flygp">

### Tillstånd att inrätta en flygplats

<section id="kap6.4" class="paragraf">

#### 4 §

Transportstyrelsen prövar frågor om tillstånd att inrätta eller bygga om flygplatser samt fastställer villkor för tillståndet. Detta gäller också när driften av en flygplats ändras på ett sätt som inte är av ringa betydelse. Om ett sådant tillstånd har meddelats av regeringen, får Transportstyrelsen fastställa villkor för tillståndet, om detta följer av regeringens beslut.

Transportstyrelsen får meddela föreskrifter om eller i ett enskilt fall besluta att en flygplats med hänsyn till dess art, trafikens ringa omfattning eller andra särskilda omständigheter får inrättas utan ett sådant tillstånd som avses i första stycket.

Drifttillstånd för flygplatser m.m.

</section>
<section id="kap6.5" class="paragraf">

#### 5 §

Transportstyrelsen får meddela föreskrifter om vilka krav som ska vara uppfyllda från flygsäkerhetssynpunkt för att ett område ska få användas som flygplats. Kraven ska också avse flygplatsområdets beskaffenhet och utrustning. Vidare får krav ställas på att markeringar och andra anordningar ska sättas upp utanför området. Krav får också ställas på att det i närheten av flygplatsen inte får finnas hinder, märken eller belysningar som kan medföra fara för luftfarten.

Transportstyrelsen får meddela föreskrifter om eller i ett enskilt fall besluta att en flygplats med hänsyn till dess art, trafikens ringa omfattning eller andra särskilda omständigheter inte behöver godkännas innan den tas i bruk.

</section>
<section id="kap6.6" class="paragraf">

#### 6 §

Transportstyrelsen prövar frågor om godkännande från flygsäkerhetssynpunkt av flygplatser och utfärdar drifttillstånd.

</section>
<section id="kap6.7" class="paragraf">

#### 7 §

Transportstyrelsen får meddela föreskrifter om drift av flygplatser.

</section>
<section id="kap6.8" class="paragraf">

#### 8 §

Innan Transportstyrelsen meddelar föreskrifter enligt 5 eller [7 §](#kap6.7) ska den samråda med Försvarsmakten om det är fråga om inverkan på militära anläggningar.

Transportstyrelsen får meddela föreskrifter om flygplatsernas radioutrustning efter samråd med Post- och telestyrelsen.

</section>
<section id="kap6.9" class="paragraf">

#### 9 §

Om en flygplats som inte behöver godkännas innan den tas i bruk inte uppfyller flygsäkerhetskraven, får Transportstyrelsen förbjuda att den används eller ange under vilka förutsättningar den får användas.

</section>

</section>
<section id="kap6.flygtrafiktjänster">

### Flygtrafiktjänster

<section id="kap6.10" class="paragraf">

#### 10 §

Transportstyrelsen får meddela föreskrifter om uppgifter, omfattning och utformning när det gäller flygledningstjänst, flygbriefingtjänst, flygvädertjänst, kommunikations-, navigations- och övervakningstjänster samt flygräddningstjänst och de flygsäkerhetsföreskrifter för verksamheten som behövs. Föreskrifterna ska i förekommande fall meddelas efter att ha hört Försvarsmakten, efter att ha hört Sveriges meteorologiska och hydrologiska institut när det gäller flygvädertjänst och efter att ha hört Sjöfartsverket när det gäller flygräddningstjänst.

Verksamhet som avser flygtrafiktjänster ska vara godkänd av Transportstyrelsen för att få bedrivas. Om sådan verksamhet inte uppfyller flygsäkerhetskraven, får Transportstyrelsen återkalla godkännandet eller begränsa det. Transportstyrelsen får meddela föreskrifter om de kompetenskrav som ska gälla för anställda inom flygtrafiktjänsterna och för teknisk personal som installerar eller underhåller utrustning för flygtrafiktjänsterna.

Transportstyrelsens föreskriftsrätt och godkännande enligt första och andra styckena gäller inte verksamhet som avser flygbriefingtjänst, flygvädertjänst eller kommunikations-, navigations- eller övervakningstjänster för militär luftfart. Förordning ([2021:236](https://selex.se/eli/sfs/2021/236)).

</section>
<section id="kap6.10a" class="paragraf">

#### 10 a §

Frågor som gäller flygtrafikledningstjänst för luftrummet i anslutning till en flygplats enligt [6 kap. 13 § tredje stycket luftfartslagen](https://selex.se/eli/sfs/1957/297#kap6.13) ([2010:500](https://selex.se/eli/sfs/2010/500)) prövas av Transportstyrelsen. Förordning ([2021:236](https://selex.se/eli/sfs/2021/236)).

</section>
<section id="kap6.11" class="paragraf">

#### 11 §

Vid flygplatser ska det finnas kontrollerat luftrum.

För flygplatser där trafiken är av mindre komplexitet eller omfattning, får Transportstyrelsen meddela föreskrifter om eller i ett enskilt fall besluta om undantag från kravet på kontrollerat luftrum och ange de krav som ska gälla för flygningen där.

Transportstyrelsen bestämmer omfattningen av de luftrum som avses i första stycket. Transportstyrelsen får meddela föreskrifter om vilka anläggningar som ska finnas för att underlätta lufttrafiken där.

</section>

</section>
<section id="kap6.luftrum">

### Luftrum

<section id="kap6.12" class="paragraf">

#### 12 §

Transportstyrelsen får meddela föreskrifter eller i ett enskilt fall besluta om

1. i vilken omfattning det ska finnas kontrollerat luftrum för flygning på sträcka,

2. utformning av luftrummet i fråga om struktur, storlek och luftrumsklasser, och

3. underlag till stöd för flygplatsernas femårsöversyner. Förordning ([2025:1070](https://selex.se/eli/sfs/2025/1070)).

</section>
<section id="kap6.12a" class="paragraf">

#### 12 a §

Om det behövs för uppsikten över lufttrafiken, får Transportstyrelsen meddela föreskrifter om att de som flyger utanför kontrollerat luftrum ska lämna uppgifter om detta i förväg och följa Transportstyrelsens föreskrifter om flygningen. Förordning ([2025:1070](https://selex.se/eli/sfs/2025/1070)).

</section>
<section id="kap6.13" class="paragraf">

#### 13 §

Transportstyrelsen får meddela föreskrifter om flygvägar i kontrollerat luftrum.

</section>
<section id="kap6.14" class="paragraf">

#### 14 §

Navigationshjälpmedel och andra anläggningar för att underlätta lufttrafiken ska godkännas av Transportstyrelsen innan de tas i bruk.

Transportstyrelsen får meddela föreskrifter om inrättandet, underhållet och driften av anläggningarna och om tillsynen över dem. Transportstyrelsen får återkalla eller begränsa ett godkännande enligt första stycket om flygsäkerhetskraven inte uppfylls.

</section>
<section id="kap6.15" class="paragraf">

#### 15 §

Transportstyrelsen ska i frågor som avses i 11–[14 §](#kap6.14)§ samråda med Försvarsmakten. Om det behövs ska Transportstyrelsen också samråda med Post- och telestyrelsen eller med andra myndigheter.

Ordningsföreskrifter för flygplatser m.m.

</section>
<section id="kap6.16" class="paragraf">

#### 16 §

Transportstyrelsen får meddela föreskrifter om tillträde till flygplatser och om ordningen där. Länsstyrelsen får meddela föreskrifter om tillträde till en viss flygplats och om ordningen där efter samråd med flygplatsen.

I föreskrifter enligt första stycket ska det område där föreskrifterna ska gälla anges. Förordning ([2019:23](https://selex.se/eli/sfs/2019/23)).

</section>

</section>
<section id="kap6.luftfartsskyddet-på-flygplatse">

### Luftfartsskyddet på flygplatser

<section id="kap6.17" class="paragraf">

#### 17 §

Transportstyrelsen prövar ärenden enligt [6 kap. 15 § andra stycket luftfartslagen](https://selex.se/eli/sfs/1957/297#kap6.15) ([2010:500](https://selex.se/eli/sfs/2010/500)).

</section>

</section>
<section id="kap6.avgifter">

### Avgifter

<section id="kap6.18" class="paragraf">

#### 18 §

Luftfartsverket får meddela föreskrifter inom sitt verksamhetsområde om avgifter för flygtrafiktjänster.

</section>

</section>
<section id="kap6.viss-personal-inom-markorganis">

### Viss personal inom markorganisationen

<section id="kap6.19" class="paragraf">

#### 19 §

Transportstyrelsen får meddela föreskrifter om godtagande i Sverige av utländska elevtillstånd för utbildning till flygledare samt certifikat för flygledare i flygtrafikledningstjänst och för flygtekniker.

Bestämmelserna i 4 kap. 2, 5–[11 §](#kap6.11)§ gäller också i fråga om certifikat för flygledare i flygtrafikledningstjänst och flygtekniker samt i fråga om innehavare av sådana certifikat.

</section>
<section id="kap6.20" class="paragraf">

#### 20 §

Transportstyrelsen får meddela föreskrifter i frågor som avses i [6 kap. 19 § andra stycket luftfartslagen](https://selex.se/eli/sfs/1957/297#kap6.19) ([2010:500](https://selex.se/eli/sfs/2010/500)). I fråga om behörighetsbevis som avses i nämnda lagrum och om innehavare av sådana bevis gäller bestämmelserna i 4 kap. 5– [11 §](#kap6.11)§ denna förordning.

</section>
<section id="kap6.21" class="paragraf">

#### 21 §

Bestämmelsen i [5 kap. 9 § luftfartslagen](https://selex.se/eli/sfs/1957/297#kap5.9) ([2010:500](https://selex.se/eli/sfs/2010/500)) gäller också

1. den som efter tillsyn överlämnar ett luftfartyg som klart för flygning,

2. personal som bedriver verksamhet med flyginformationstjänst för flygplats (AFIS-tjänstemän).

Flyghinder m.m.

</section>
<section id="kap6.22" class="paragraf">

#### 22 §

Radioanläggningar, märken, belysningar och andra anordningar får inte anordnas så att de kan förväxlas med eller störa anläggningar för lufttrafiken eller så att de i övrigt kan innebära fara för flygsäkerheten.

Bestämmelser om radioanläggningar finns i lagen ([2022:482](https://selex.se/eli/sfs/2022/482)) om elektronisk kommunikation och förordningen ([2022:511](https://selex.se/eli/sfs/2022/511)) om elektronisk kommunikation. Förordning ([2025:1070](https://selex.se/eli/sfs/2025/1070)).

</section>
<section id="kap6.22a" class="paragraf">

#### 22 a §

Transportstyrelsen får meddela föreskrifter om förbud mot eller annan begränsning av uppsättning av märken, belysning eller andra anordningar än radioanläggningar som kan utgöra en fara för flygsäkerheten. Förordning ([2025:1070](https://selex.se/eli/sfs/2025/1070)).

</section>
<section id="kap6.23" class="paragraf">

#### 23 §

Transportstyrelsen ska verka för att byggnader, master, naturföremål och liknande markeras för att fara för flygsäkerheten ska undvikas.

Transportstyrelsen får meddela föreskrifter eller i ett enskilt fall besluta om sådan markering av ett flyghinder som behövs på grund av att en byggnad uppförs eller en mast eller liknande sätts upp som innebär en fara för flygsäkerheten. Sådana föreskrifter och beslut får inte innebära något avsevärt men för markägarna eller dem som har särskild rätt till marken.

Innan Transportstyrelsen meddelar föreskrifter eller beslutar om markering ska Transportstyrelsen höra markägarna, dem som har särskild rätt till marken och företrädare för de övriga intressen som berörs. Förordning ([2025:1070](https://selex.se/eli/sfs/2025/1070)).

</section>
<section id="kap6.24" class="paragraf" selex:status="upphavd" selex:upphavd="true">

#### 24 §

Har upphävts genom förordning ([2025:1070](https://selex.se/eli/sfs/2025/1070)).

</section>

</section>
<section id="kap6.flyghinderanmälan">

### Flyghinderanmälan

<section id="kap6.25" class="paragraf">

#### 25 §

Den som för egen räkning utför eller låter utföra byggnadsarbeten ska minst fyra veckor innan arbetena påbörjas göra en anmälan till Försvarsmakten om arbetena avser uppförande eller tillbyggnad av en byggnad eller annan anläggning. Detta gäller om byggnadens eller anläggningens sammanlagda höjd kommer att överstiga 45 meter när arbetet ska utföras inom sammanhållen bebyggelse eller 20 meter när arbetena ska utföras inom annat område.

En flyghinderanmälan ska vara skriftlig och kortfattat beskriva projektets art, omfattning och exakta lokalisering, samt innehålla uppgift om namn och adress i fråga om den som utför eller låter utföra byggnadsarbetena. Försvarsmakten får meddela föreskrifter om att en flyghinderanmälan får lämnas i elektronisk form.

</section>
<section id="kap6.26" class="paragraf">

#### 26 §

Transportstyrelsen får meddela närmare föreskrifter om innehållet i en flyghinderanmälan enligt [6 kap. 23 § luftfartslagen](https://selex.se/eli/sfs/1957/297#kap6.23) ([2010:500](https://selex.se/eli/sfs/2010/500)).

</section>

</section>

</section>
<section id="kap7" class="kapitel">

## 7 kap. Tillstånd att bedriva luftfart

<section id="kap7.flygsäkerhetsmässiga-tillstånd">

### Flygsäkerhetsmässiga tillstånd

</section>
<section id="kap7.drifttillstånd">

### Drifttillstånd

<section id="kap7.1" class="paragraf">

#### 1 §

Transportstyrelsen får meddela ytterligare föreskrifter om drifttillstånd utöver dem som gäller enligt [7 kap. 1–7 §§ luftfartslagen](https://selex.se/eli/sfs/1957/297#kap7.1) ([2010:500](https://selex.se/eli/sfs/2010/500)).

Frågor om drifttillstånd prövas av Transportstyrelsen.

Transportstyrelsen får besluta om sådana undantag som avses i [7 kap. 1 § tredje stycket och 3 § fjärde stycket luftfartslagen](https://selex.se/eli/sfs/1957/297#kap7.1).

</section>

</section>
<section id="kap7.bruksflygtillstånd">

### Bruksflygtillstånd

<section id="kap7.2" class="paragraf">

#### 2 §

Transportstyrelsen får meddela föreskrifter om bruksflygtillstånd.

Frågor om bruksflygtillstånd prövas av Transportstyrelsen. Transportstyrelsen får överlämna åt någon annan att göra prövningen.

Transportstyrelsen får meddela föreskrifter om eller i ett enskilt fall besluta om undantag från kravet på bruksflygtillstånd om luftfarten inte är av större omfattning eller om det i övrigt finns särskilda skäl.

</section>

</section>
<section id="kap7.tillstånd-att-bedriva-utbildni">

### Tillstånd att bedriva utbildning

<section id="kap7.3" class="paragraf">

#### 3 §

Transportstyrelsen får meddela föreskrifter om tillstånd att bedriva flygutbildning samt meddela föreskrifter eller i ett enskilt fall besluta om undantag från kravet på tillstånd att bedriva flygutbildning när det är fråga om utbildning för privat flygning.

Om en flygutbildning som har undantagits från tillståndskravet inte uppfyller föreskrivna flygsäkerhetskrav, får Transportstyrelsen förbjuda att utbildningen bedrivs.

Transportstyrelsen får meddela föreskrifter om att det krävs tillstånd för att bedriva utbildning av flygledare.

Frågor om tillstånd enligt denna paragraf prövas av Transportstyrelsen.

</section>

</section>
<section id="kap7.trafiktillstånd">

### Trafiktillstånd

</section>
<section id="kap7.krav-för-trafiktillstånd">

### Krav för trafiktillstånd

<section id="kap7.4" class="paragraf">

#### 4 §

Transportstyrelsen får meddela föreskrifter om trafiktillstånd och om utövande av trafikrättigheter när trafiktillstånd inte krävs enligt [7 kap. 10 § tredje stycket luftfartslagen](https://selex.se/eli/sfs/1957/297#kap7.10) ([2010:500](https://selex.se/eli/sfs/2010/500)).

</section>
<section id="kap7.5" class="paragraf">

#### 5 §

Transportstyrelsen prövar frågor om trafiktillstånd för luftfart i regelbunden trafik och bestämmer de villkor som ska gälla i de enskilda fallen.

Vid prövningen ska Transportstyrelsen särskilt ta hänsyn till

1. sökandens förmåga att bedriva verksamheten och uppfylla de krav som är förenade med verksamheten,

2. de trafikpolitiska riktlinjer som regeringen beslutat,

3. verksamhetens förenlighet med Sveriges internationella förpliktelser,

4. eventuella hinder mot verksamheten med hänsyn till flygsäkerheten, luftfartsskyddet och miljön, och

5. omständigheter som påverkar konkurrensförhållanden, inbegripet frågor om icke-diskriminering och ömsesidighet. Förordning ([2024:26](https://selex.se/eli/sfs/2024/26)).

</section>
<section id="kap7.5a" class="paragraf">

#### 5 a §

Transportstyrelsen ska med eget yttrande lämna över frågan om tillstånd för luftfart i regelbunden trafik till regeringen, om trafiken berör en stat

1. där väpnad konflikt pågår,

2. mot vilken sanktioner eller andra handelshinder gäller och

a) det är första gången frågan om trafiktillstånd prövas, eller

b) de aktuella sanktionerna eller handelshindren väsentligen har ändrats sedan trafiktillstånd senast gavs, eller

3. där det finns andra motsvarande omständigheter som i 1 eller 2.

Frågan om tillstånd behöver dock inte överlämnas till regeringen, om det lufttrafikföretag eller den trafik som tillståndet avser omfattas av ett av Europeiska unionen beslutat förbud att flyga till, från eller inom unionen. Förordning ([2024:26](https://selex.se/eli/sfs/2024/26)).

</section>
<section id="kap7.5b" class="paragraf">

#### 5 b §

Transportstyrelsen får alltid med eget yttrande lämna över frågan om tillstånd för luftfart i regelbunden trafik till regeringen, om det finns särskilda skäl. Förordning ([2024:26](https://selex.se/eli/sfs/2024/26)).

</section>
<section id="kap7.6" class="paragraf">

#### 6 §

Transportstyrelsen får meddela föreskrifter om annan luftfart än luftfart i regelbunden trafik. Transportstyrelsen prövar frågor om trafiktillstånd för sådan trafik och bestämmer de villkor som ska gälla i de enskilda fallen.

Transportstyrelsen får i fråga om annan luftfart än luftfart i regelbunden trafik meddela föreskrifter om eller i ett enskilt fall besluta att den får utföras utan tillstånd, om det är lämpligt med hänsyn till luftfartens art eller omfattning.

</section>
<section id="kap7.7" class="paragraf">

#### 7 §

Ett luftfartyg som är registrerat i ett annat land som har biträtt Chicagokonventionen och som används för annan luftfart än luftfart i regelbunden trafik får flyga och landa inom svenskt område utan trafiktillstånd under förutsättning att passagerare eller gods inte tas ombord eller sätts i land inom Sverige.

Första stycket gäller inte luftfart för vilken det krävs bruksflygtillstånd.

Med Chicagokonventionen avses den konvention angående internationell civil luftfart som avslutades i Chicago den 7 december 1944.

</section>
<section id="kap7.8" class="paragraf">

#### 8 §

Transportstyrelsen får återkalla eller inskränka trafiktillstånd samt helt eller delvis begränsa utövandet av trafikrättigheter om tillståndshavaren eller utövaren av trafikrättigheten inte iakttar de föreskrifter eller villkor som gäller för verksamheten, eller om det i övrigt finns särskilda skäl för det.

Har regeringen beslutat om trafiktillstånd får Transportstyrelsen endast besluta om interimistisk återkallelse eller återkallelse för viss tid. Fråga om slutlig återkallelse av sådant trafiktillstånd ska snarast underställas regeringen.

</section>

</section>
<section id="kap7.inhyrning-och-uthyrning-av-luf">

### Inhyrning och uthyrning av luftfartyg

<section id="kap7.9" class="paragraf">

#### 9 §

Transportstyrelsen får, om det behövs av hänsyn till flygsäkerheten eller annars till luftfarten inom svenskt område, meddela föreskrifter om att det krävs tillstånd för att hyra in eller hyra ut ett luftfartyg.

Frågor om tillstånd till in- eller uthyrning av luftfartyg prövas av Transportstyrelsen.

</section>

</section>

</section>
<section id="kap8" class="kapitel">

## 8 kap. Vissa bestämmelser om lufttrafiken

Trafikregler m.m.

<section id="kap8.1" class="paragraf">

#### 1 §

Transportstyrelsen får, efter samråd med Försvarsmakten, meddela föreskrifter om trafikregler för luftfarten. Trafikreglerna ska i huvudsak överensstämma med de trafikregler som Internationella civila luftfartsorganisationen (ICAO) antagit (de internationella trafikreglerna).

</section>
<section id="kap8.2" class="paragraf">

#### 2 §

Vid luftfart med ett svenskt luftfartyg inom ett annat lands territorium ska de internationella trafikreglerna följas, om de inte strider mot de av det landet utfärdade bestämmelserna.

Sker luftfart med ett svenskt luftfartyg inom ett område som inte tillhör något land, ska de internationella trafikreglerna gälla utan jämkningar.

</section>
<section id="kap8.3" class="paragraf">

#### 3 §

Det får inte kastas eller släppas ut föremål från ett luftfartyg, om det kan medföra skador, sjukdomar eller olägenheter för människors hälsa. Transportstyrelsen får meddela ytterligare föreskrifter om detta.

Transportstyrelsen får meddela föreskrifter om vad som ska iakttas för att skador genom buller och liknande störningar från luftfartyg ska undvikas eller begränsas. När det behövs ska Transportstyrelsen samråda med Folkhälsomyndigheten.

Föreskrifter om förbud mot spridning av bekämpningsmedel från luftfartyg finns i [14 kap. 18 § andra stycket miljöbalken](https://selex.se/eli/sfs/1998/808#kap14.18). Förordning ([2013:908](https://selex.se/eli/sfs/2013/908)).

</section>
<section id="kap8.4" class="paragraf">

#### 4 §

Transportstyrelsen får meddela föreskrifter om att luftfartyg vid flygning inom svenskt område ska följa vissa flygvägar eller framföras inom vissa områden. Transportstyrelsen får också meddela föreskrifter om begränsningar i användningen av luftrum i anslutning till sådana flygvägar.

</section>
<section id="kap8.5" class="paragraf">

#### 5 §

Transportstyrelsen får, efter samråd med Tullverket, meddela föreskrifter om var luftfartyg får passera Sveriges gräns och om vilka flygvägar som ska följas inom landet till och från gränsen, samt bestämma de närmare villkor som ska gälla för flygningar över gränsen.

</section>
<section id="kap8.skyldighet-att-landa">

### Skyldighet att landa

<section id="kap8.6" class="paragraf">

#### 6 §

En sådan uppmaning att landa som avses i [8 kap. 2 § luftfartslagen](https://selex.se/eli/sfs/1957/297#kap8.2) ([2010:500](https://selex.se/eli/sfs/2010/500)) får lämnas av Transportstyrelsen. Om en landning är nödvändig av flygsäkerhetsskäl eller om Transportstyrelsen har särskilt bestämt det, får en uppmaning också lämnas av en flygtrafikledningsenhet.

</section>
<section id="kap8.6a" class="paragraf">

#### 6 a §

Sjöflygplan, segelflygplan, motorsegelflygplan, ultralätta flygplan, friflygande ballonger och luftskepp får fullgöra sin landningsskyldighet enligt [8 kap. 2 § luftfartslagen](https://selex.se/eli/sfs/1957/297#kap8.2) ([2010:500](https://selex.se/eli/sfs/2010/500)) på varje lämpligt område. Om en särskild landningsplats anvisas och det är möjligt av flygsäkerhetsskäl att landa på den, ska luftfartyget landa där. Förordning ([2025:1070](https://selex.se/eli/sfs/2025/1070)).

</section>
<section id="kap8.7" class="paragraf">

#### 7 §

Transportstyrelsen eller en flygtrafikledningsenhet ska, om inte hänsynen till luftfartsskyddet eller flygsäkerheten talar emot det, hindra ett luftfartyg att avgå eller uppmana det att landa

1. på begäran av förundersökningsledaren i ett brottmål, om det behövs för efterspanandet av en person som är häktad eller anhållen eller på sannolika skäl misstänkt för ett brott för vilket det är föreskrivet fängelse i ett år eller mer, eller annars för utredningen av ett sådant brott,

2. på begäran av Polismyndigheten om det är absolut nödvändigt för efterspanandet av en person som är häktad eller anhållen eller som har avvikit från en kriminalvårdsanstalt eller en annan anstalt där han eller hon har varit intagen på grund av en myndighets beslut, eller

3. på begäran av en tulltjänsteman, om det är absolut nödvändigt för att en riktig tullkontroll ska kunna göras.

Första stycket gäller inte om brottet har begåtts på ett utländskt luftfartyg och ett ingripande inte får ske på grund av föreskrifter i en internationell överenskommelse som Sverige har biträtt. Förordning ([2014:1284](https://selex.se/eli/sfs/2014/1284)).

</section>
<section id="kap8.8" class="paragraf">

#### 8 §

Om ett luftfartyg inte landar trots en uppmaning enligt 6 eller [7 §](#kap8.7), får den som har lämnat uppmaningen begära hjälp av Försvarsmakten för att få luftfartyget att landa. Detsamma gäller om luftfartyget inte kan nås med en uppmaning. Frågan om hjälpen ska ges prövas av Försvarsmakten med hänsyn till tillgången på lämpliga luftfartyg, flygsäkerheten och andra sådana omständigheter.

Om ett luftfartyg utan tillstånd befinner sig inom ett sådant restriktionsområde som avses i 1 kap. [4 §](#kap1.4) tredje stycket och det kan antas att man på luftfartyget känner till detta, får Försvarsmakten förmå luftfartyget att lämna området eller att landa. Ett luftfartyg som kan antas ha passagerare ombord ska inte förmås att landa om det inte finns synnerliga skäl till det. Förordning ([2013:944](https://selex.se/eli/sfs/2013/944)).

</section>
<section id="kap8.9" class="paragraf">

#### 9 §

Transportstyrelsen får, efter samråd med Försvarsmakten, fastställa signaler som kan användas för att visa att ett luftfartyg befinner sig i ett sådant restriktionsområde som avses i 1 kap. [4 §](#kap1.4).

</section>
<section id="kap8.10" class="paragraf">

#### 10 §

När ett luftfartyg under flygning till eller från svenskt område har landat enligt 6, 7 eller [8 §](#kap8.8), ska befälhavaren omedelbart anmäla detta till närmaste svenska tullkontor. En anmälan får i befälhavarens ställe göras av ett lufttrafikföretag eller ett ombud för detta.

</section>

</section>
<section id="kap8.fallskärmshoppning">

### Fallskärmshoppning

<section id="kap8.11" class="paragraf">

#### 11 §

Sådana fallskärmshopp från luftfartyg som inte utförs i nödläge får bara utföras om Transportstyrelsen lämnat tillstånd till detta.

Transportstyrelsen får överlåta åt någon annan att pröva frågor om tillstånd enligt första stycket.

</section>

</section>
<section id="kap8.inskränkningar-i-rätten-att-tr">

### Inskränkningar i rätten att transportera gods

<section id="kap8.12" class="paragraf">

#### 12 §

Transportstyrelsen får meddela föreskrifter om eller i ett enskilt fall besluta om förbud mot transport med luftfartyg eller om särskilda villkor för en sådan transport, om det krävs av hänsyn till flygsäkerheten eller luftfartsskyddet eller om det följer av en internationell överenskommelse som Sverige har tillträtt.

</section>

</section>
<section id="kap8.luftfartygshandlingar">

### Luftfartygshandlingar

<section id="kap8.13" class="paragraf">

#### 13 §

På ett luftfartyg ska under färd följande medföras:

1. nationalitets- och registreringsbeviset eller tillstånd att använda ett luftfartyg enligt 1 kap. [10 §](#kap1.10), och

2. luftvärdighetsbeviset, miljövärdighetsbeviset, flyghandboken och luftfartygets resedagbok eller motsvarande handlingar. Förordning ([2025:1070](https://selex.se/eli/sfs/2025/1070)).

</section>
<section id="kap8.13a" class="paragraf">

#### 13 a §

Transportstyrelsen får

1. meddela föreskrifter eller i ett enskilt fall besluta om undantag från [13 §](#kap8.13) i fråga om luftfartyg i inrikes luftfart, och

2. meddela ytterligare föreskrifter om luftfartygshandlingar och att luftfartygshandlingar ska medföras ombord på luftfartyg. Förordning ([2025:1070](https://selex.se/eli/sfs/2025/1070)).

</section>
<section id="kap8.14" class="paragraf">

#### 14 §

Varje besättningsmedlem på ett luftfartyg ska medföra flygcertifikat eller motsvarande handling som har utfärdats för henne eller honom.

Transportstyrelsen får meddela föreskrifter om att besättningsmedlemmar ska medföra även andra handlingar.

</section>

</section>
<section id="kap8.åldersgräns-för-fjärrpiloter-v">

### Åldersgräns för fjärrpiloter vid flygning med obemannade luftfartygssystem (drönare)

<section id="kap8.15" class="paragraf">

#### 15 §

Flygning med obemannade luftfartygssystem (drönare) i öppen och specifik kategori enligt kommissionens genomförandeförordning [(EU) 2019/947](https://eur-lex.europa.eu/legal-content/SV/ALL/?uri=celex%3A32019R0947) av den 24 maj 2019 om regler och förfaranden för drift av obemannade luftfartyg får utföras endast av en fjärrpilot som har fyllt femton år i de fall en åldersgräns är föreskriven i genomförandeförordningen. Förordning ([2021:361](https://selex.se/eli/sfs/2021/361)).

</section>

</section>

</section>
<section id="kap9" class="kapitel">

## 9 kap. Ansvaret för skador genom luftfart

<section id="kap9.1" class="paragraf">

#### 1 §

Transportstyrelsen får meddela ytterligare föreskrifter om ingivande och företeende av bevis om försäkring enligt [9 kap. 4 och 5 §§ luftfartslagen](https://selex.se/eli/sfs/1957/297#kap9.4) ([2010:500](https://selex.se/eli/sfs/2010/500)).

</section>

</section>
<section id="kap10" class="kapitel">

## 10 kap. Flygräddningstjänst, undersökning av luftfartsolyckor och rapportering av händelser

<section id="kap10.flygräddningstjänst">

### Flygräddningstjänst

<section id="kap10.1" class="paragraf">

#### 1 §

Bestämmelser om flygräddningstjänst inom svenskt område finns i lagen ([2003:778](https://selex.se/eli/sfs/2003/778)) om skydd mot olyckor och förordningen ([2003:789](https://selex.se/eli/sfs/2003/789)) om skydd mot olyckor.

Utanför svenskt område ska Sjöfartsverket eller den som verket utser leda flygräddningstjänsten över de delar av havet där flygräddningstjänsten är en uppgift för svenska myndigheter.

Flygräddningstjänsten får inte begränsas på grundval av luftfartygets nationalitet eller nationaliteten hos de ombordvarande.

</section>
<section id="kap10.2" class="paragraf">

#### 2 §

En befälhavare som upptäcker att ett annat luftfartyg är i nöd ska, om det inte uppenbarligen saknar betydelse,

1. hålla det nödställda luftfartyget i sikte så länge som det behövs,

2. försöka bestämma den nödställdes position,

3. underrätta flygräddnings- eller flygtrafikledningsenhet enligt föreskrifter som meddelas av Transportstyrelsen, och

4. följa de anvisningar som dessa enheter meddelar.

Bestämmelserna i första stycket gäller bara om åtgärderna inte medför någon fara för det egna luftfartyget, besättningen eller passagerarna.

Om befälhavaren inte får kontakt med någon flygräddnings- eller flygtrafikledningsenhet, ska han eller hon försöka få kontakt med andra luftfartyg eller sjögående fartyg. Befälhavaren ska samordna den räddningsverksamhet som kan komma till stånd till dess kontakt med flygräddnings- eller flygtrafikledningsenheten har etablerats eller tills något annat luftfartyg eller sjögående fartyg åtar sig samordningen.

Bestämmelserna i denna paragraf gäller också när befälhavaren upptäcker att ett sjögående fartyg är i nöd, att någon i annat fall befinner sig i sjönöd eller att någons liv i övrigt måste anses vara i fara.

</section>
<section id="kap10.3" class="paragraf">

#### 3 §

En befälhavare som inte deltar i flygräddningstjänst men som på radio uppfattar nödanrop eller meddelanden om nödläge ska, om det inte uppenbarligen saknar betydelse,

1. fastställa den nödställdes position,

2. pejla sändningen om detta är möjligt,

3. underrätta flygräddnings- eller flygtrafikledningsenhet, och

4. efter egen bedömning bege sig mot platsen för nödläget tills anvisningar från dessa enheter har lämnats.

</section>
<section id="kap10.4" class="paragraf">

#### 4 §

Den som tjänstgör vid en flygplats eller annan anläggning för luftfarten är skyldig att tjänstgöra även på tjänstefri tid när detta behövs för flygräddningstjänsten.

</section>
<section id="kap10.5" class="paragraf">

#### 5 §

Den som äger ett luftfartyg som används vid luftfart eller, om luftfartyget inte används av ägaren, den som brukar det i hans eller hennes ställe, ska kunna ge omedelbara upplysningar om den nöd- och räddningsutrustning som finns på luftfartyget. Han eller hon ska också se till att alla de anvisningar finns tillgängliga ombord som behövs för att luftfartyget ska kunna delta i flygräddningstjänst.

</section>
<section id="kap10.6" class="paragraf">

#### 6 §

Föreskrifterna i 7 kap. [4 §](#kap7.4) lagen ([2003:778](https://selex.se/eli/sfs/2003/778)) om skydd mot olyckor om ersättning av staten för medverkan i räddningstjänst gäller i fråga om sådan flygräddningstjänst utanför svenskt område som leds av Sjöfartsverket eller den som verket utser.

</section>
<section id="kap10.7" class="paragraf">

#### 7 §

Transportstyrelsen får, efter samråd med andra berörda myndigheter, meddela ytterligare föreskrifter om flygräddningstjänsten.

Undersökning av luftfartsolyckor och tillbud

</section>
<section id="kap10.8" class="paragraf">

#### 8 §

Om undersökningar från säkerhetssynpunkt av luftfartsolyckor och tillbud till sådana olyckor finns närmare bestämmelser i lagen ([1990:712](https://selex.se/eli/sfs/1990/712)) om undersökning av olyckor och förordningen ([1990:717](https://selex.se/eli/sfs/1990/717)) om undersökning av olyckor.

</section>

</section>
<section id="kap10.händelser-inom-civil-luftfart">

### Händelser inom civil luftfart

<section id="kap10.9" class="paragraf">

#### /2014 av den 3 april 2014 om rapportering, analys och uppföljning av händelser inom civil luftfart om ändring av Europaparlamentets och rådets förordning (EU) nr 996/ /42/ /2007 och (EG) nr 1330/ 9 §

En sådan händelse som avses i [10 kap. 8 § luftfartslagen](https://selex.se/eli/sfs/1957/297#kap10.8) ([2010:550](https://selex.se/eli/sfs/2010/550)) ska rapporteras till Transportstyrelsen om händelsen inte ska rapporteras enligt Europaparlamentets och rådets förordning (EU) nr 3762010 och om upphävande av Europaparlamentets och rådets direktiv 2003EG, kommissionens förordningar (EG) nr 13212007. Förordning ([2025:1070](https://selex.se/eli/sfs/2025/1070)).

</section>
<section id="kap10.10" class="paragraf">

#### 10 §

Transportstyrelsen får meddela föreskrifter om

1. vilka personer inom luftfart som ska vara skyldiga att rapportera händelser som avses i [10 kap. 8 § luftfartslagen](https://selex.se/eli/sfs/1957/297#kap10.8) ([2010:550](https://selex.se/eli/sfs/2010/550)),

2. frivillig rapportering av händelser, och

3. rapporteringen av händelser.

Vid meddelande av sådana föreskrifter ska Transportstyrelsen beakta Europaparlamentets och rådets förordning [(EU) nr 376/2014](https://eur-lex.europa.eu/legal-content/SV/ALL/?uri=celex%3A32014R0376). Förordning ([2025:1070](https://selex.se/eli/sfs/2025/1070)).

</section>
<section id="kap10.11" class="paragraf">

#### 11 §

Transportstyrelsen ska hantera det system som behövs för att samla in, utvärdera, bearbeta, lagra, skydda och sprida information om händelser som rapporteras.

Insamlade rapporter ska lagras i en databas. I databasen ska även uppgifter om haverier och tillbud lagras. Statens haverikommission ska ha full tillgång till databasen. Förordning ([2022:1406](https://selex.se/eli/sfs/2022/1406)).

</section>
<section id="kap10.12" class="paragraf">

#### 12 §

När Transportstyrelsen har tagit emot en händelserapport ska Transportstyrelsen, om det behövs, underrätta den behöriga myndigheten i den stat där

1. händelsen ägde rum,

2. luftfartyget är registrerat,

3. luftfartyget är tillverkat, eller

4. operatören eller luftfartygets befälhavare har fått sin behörighet. Förordning ([2025:1070](https://selex.se/eli/sfs/2025/1070)).

</section>
<section id="kap10.13" class="paragraf">

#### 13 §

Transportstyrelsen ska minst en gång per år sammanställa och offentliggöra en säkerhetsöversikt med information om de händelser som rapporterats. När så bedöms lämpligt får Transportstyrelsen också offentliggöra rapporter, om dessa utformas på ett sådant sätt att uppgiftslämnarens eller tredje parts identitet inte röjs. [14 §](#kap10.14) Enskilda personers namn, adress och andra direkt utpekande personuppgifter får inte registreras i den databas som anges i [11 §](#kap10.11) andra stycket.

</section>
<section id="kap10.15" class="paragraf">

#### 15 §

En myndighet ska avstå från att inleda andra rättsliga förfaranden än straffrättsliga förfaranden som gäller oöverlagda eller oavsiktliga lagöverträdelser som den får kännedom om endast på grund av att de rapporterats i enlighet med [9 §](#kap10.9). Detta gäller dock inte om det rör sig om lagöverträdelser som begåtts av grov oaktsamhet. Förordning ([2025:1070](https://selex.se/eli/sfs/2025/1070)).

</section>

</section>
<section id="kap10.informationsutbyte">

### Informationsutbyte

<section id="kap10.16" class="paragraf">

#### 16 §

Transportstyrelsen ska vara svensk kontaktpunkt och delta i ett informationsutbyte som innebär att all relevant säkerhetsinformation som lagras i en databas enligt [11 §](#kap10.11) ska ställas till förfogande för behöriga myndigheter i andra medlemsstater inom Europeiska unionen och för Europeiska kommissionen i den utsträckning det följer av

1. Europaparlamentets och rådets förordning (EG) nr 550/2004 av den 10 mars 2004 om tillhandahållande av flygtrafiktjänster inom det gemensamma europeiska luftrummet ("förordning om tillhandahållande av tjänster"),

2. Europaparlamentets och rådets förordning [(EU) nr 376/2014](https://eur-lex.europa.eu/legal-content/SV/ALL/?uri=celex%3A32014R0376) , eller

3. Europaparlamentets och rådets förordning [(EU) 2018/1139](https://eur-lex.europa.eu/legal-content/SV/ALL/?uri=celex%3A31139R2018) av den 4 juli 2018 om fastställande av gemensamma bestämmelser på det civila luftfartsområdet och inrättande av Europeiska unionens byrå för luftfartssäkerhet, och om ändring av Europaparlamentets och rådets förordningar (EG) nr 2111/2005, (EG) nr 1008/2008, [(EU) nr 996/2010](https://eur-lex.europa.eu/legal-content/SV/ALL/?uri=celex%3A32010R0996), [(EU) nr 376/2014](https://eur-lex.europa.eu/legal-content/SV/ALL/?uri=celex%3A32014R0376) och direktiv 2014/30/EU och 2014/53/EU, samt om upphävande av Europaparlamentets och rådets förordningar (EG) nr 552/2004 och (EG) nr 216/2008 och rådets förordning (EEG) nr 3922/91. Förordning ([2025:1070](https://selex.se/eli/sfs/2025/1070)).

</section>
<section id="kap10.17" class="paragraf">

#### 17 §

Uppgifter hos Statens haverikommission och Transportstyrelsen får lämnas ut till en utländsk myndighet eller en mellanfolklig organisation, om utlämnandet följer av bestämmelser om informationsutbyte mellan medlemsstater och Europeiska kommissionen i de rättsakter som anges i [16 §](#kap10.16).

Uppgifter får vidare lämnas ut enligt [8 kap. 3 § offentlighets- och sekretesslagen](https://selex.se/eli/sfs/2009/400#kap8.3) ([2009:400](https://selex.se/eli/sfs/2009/400)).

</section>
<section id="kap10.18" class="paragraf">

#### 18 §

Bestämmelserna i 16 och [17 §](#kap10.17)§ ska även tillämpas i förhållande till andra stater som är bundna av de rättsakter som anges i [16 §](#kap10.16).

</section>

</section>

</section>
<section id="kap11" class="kapitel">

## 11 kap. Särskilda bestämmelser

Avgångsförbud m.m.

<section id="kap11.1" class="paragraf">

#### 1 §

Vid tillämpning av [11 kap. 1 § luftfartslagen](https://selex.se/eli/sfs/1957/297#kap11.1) ([2010:500](https://selex.se/eli/sfs/2010/500)) ska följande gälla för ett luftfartyg som inte är registrerat här i landet. Transportstyrelsen får i samarbete med den stat som ansvarar för det berörda luftfartygets drift, eller den stat där luftfartyget är registrerat, bestämma de villkor som är nödvändiga för att luftfartyget ska kunna tillåtas flyga till en flygplats där bristerna kan rättas till. Om bristerna påverkar giltigheten av luftfartygets luftvärdighetsbevis, får startförbudet hävas endast om operatören får tillstånd av den stat eller de stater vars territorier luftfartyget kommer att flyga över under denna flygning.

</section>
<section id="kap11.2" class="paragraf">

#### /36/ 2 §

Transportstyrelsen ska samla in och bevara information som rör besiktningar av och tillsyn över luftfartyg i enlighet med vad som föreskrivs i Europaparlamentets och rådets direktiv 2004EG av den 21 april 2004 om säkerheten i fråga om luftfartyg från tredje land som använder flygplatser i gemenskapen, särskilt artikel 3, samt delta i informationsutbyte enligt artikel 5 i samma direktiv.

</section>
<section id="kap11.avgifter-och-andra-ersättninga">

### Avgifter och andra ersättningar för förrättningar

<section id="kap11.3" class="paragraf">

#### 3 §

Transportstyrelsen får meddela föreskrifter om avgifter och ersättningar för kostnader för

1. registrering och jämförliga åtgärder i fråga om luftfartyg och operatörer av obemannade luftfartygssystem,

2. övervakning av luftvärdigheten och miljövärdigheten hos luftfartyg och annan flygmateriel,

3. utfärdande och jämförliga åtgärder i fråga om elevtillstånd, certifikat, medicinskt intyg, behörighetsbevis, behörigheter och godkännande av utländska certifikat samt för certifikatprov och annan kontroll än certifikatkontroll,

4. tillstånd, auktorisering och tillsyn enligt luftfartslagen ([2010:500](https://selex.se/eli/sfs/2010/500)) och föreskrifter som har meddelats med stöd av lagen samt EU-förordningar på den civila luftfartens område, dock inte för trafiktillstånd enligt [7 kap. 10 § luftfartslagen](https://selex.se/eli/sfs/1957/297#kap7.10) eller för inspektioner av utländska luftfartyg, och

5. handläggning av ärenden om geografiska UAS-zoner enligt kommissionens genomförandeförordning [(EU) 2019/947](https://eur-lex.europa.eu/legal-content/SV/ALL/?uri=celex%3A32019R0947) av den 24 maj 2019 om regler och förfaranden för drift av obemannade luftfartyg och om U-spaceluftrum enligt kommissionens genomförandeförordning [(EU) 2021/664](https://eur-lex.europa.eu/legal-content/SV/ALL/?uri=celex%3A32021R0664) av den 22 april 2021 om ett regelverk för U-space.

Om en förrättning inte har kunnat fullföljas och detta inte beror på Transportstyrelsen eller förrättningsmannen, ska avgiften och styrelsens kostnader ändå betalas.

Transportstyrelsen får meddela föreskrifter om eller i ett enskilt fall besluta att betalning ska ske i förskott.

Avgifter får bestämmas upp till full kostnadstäckning i fråga om

1. drifttillstånd för kommersiella flygtransporter med helikopter och luftballong,

2. bruksflygtillstånd,

3. utbildningstillstånd,

4. underhålls- och luftvärdighetsorganisationer med tillstånd,

5. verksamhet med luftfartyg av kulturhistoriskt värde som bedrivs utan vinstsyfte, och

6. tillsyn av flygläkare, kontrollanter och delegerad verksamhet. Förordning ([2022:1406](https://selex.se/eli/sfs/2022/1406)).

</section>

</section>

</section>
<section id="kap12" class="kapitel">

## 12 kap. Tillsyn och marknadskontroll

<section id="kap12.tillsyn">

### Tillsyn

<section id="kap12.1" class="paragraf">

#### 1 §

Transportstyrelsen utövar tillsyn över efterlevnaden av 1- 8, 10 och [11 kap. luftfartslagen](https://selex.se/eli/sfs/1957/297) ([2010:500](https://selex.se/eli/sfs/2010/500)) och föreskrifter som meddelats i anslutning till lagen, om inte annat har föreskrivits.

Transportstyrelsen får ge någon annan i uppdrag att sköta tillsyn av luftvärdighet. Vid annan tillsyn än som avses i första stycket får Transportstyrelsen anlita annan för att biträda med tillsynen.

Transportstyrelsen får meddela föreskrifter om att den som står under tillsyn av myndigheten ska lämna de uppgifter som myndigheten behöver för att kunna utöva tillsyn. Förordning ([2025:1070](https://selex.se/eli/sfs/2025/1070)).

</section>
<section id="kap12.2" class="paragraf">

#### 2 §

Transportstyrelsen får ingå avtal med ett annat land om att Transportstyrelsen ska utöva tillsyn över ett utländskt luftfartyg som hyrs in av någon som har ett svenskt drifttillstånd. Förordning ([2025:1070](https://selex.se/eli/sfs/2025/1070)).

</section>
<section id="kap12.3" class="paragraf">

#### 3 §

Transportstyrelsen får ingå avtal med ett annat land om att till det landet överlämna ansvaret för tillsyn över ett svenskregistrerat luftfartyg som hyrs ut till en utländsk fysisk eller juridisk person. Avtalet får även ingås med den myndighet i det andra landet som har ansvaret för sådan tillsyn. Förordning ([2025:1070](https://selex.se/eli/sfs/2025/1070)).

</section>
<section id="kap12.4" class="paragraf">

#### 4 §

Transportstyrelsen får ingå avtal med Danmark och Norge om att ta över eller lämna över ansvaret för tillsyn över luftvärdighet och luftfartygsunderhåll. Avtalet får även ingås med den myndighet i det andra landet som har ansvaret för sådan tillsyn. Förordning ([2025:1070](https://selex.se/eli/sfs/2025/1070)).

</section>
<section id="kap12.5" class="paragraf">

#### 5 §

Transportstyrelsen får meddela föreskrifter om

1. att den som står under tillsyn enligt [12 kap. 1 § första stycket 2 luftfartslagen](https://selex.se/eli/sfs/1957/297#kap12.1) ([2010:500](https://selex.se/eli/sfs/2010/500)) ska lämna de uppgifter som Transportstyrelsen behöver för att kunna utöva tillsyn, och

2. vilka upplysningar av betydelse för flygsäkerheten och luftfartsskyddet, och vilka statistiska uppgifter i fråga om en flygplats och trafiken där, som innehavaren av en flygplats är skyldig att lämna. Förordning ([2025:1070](https://selex.se/eli/sfs/2025/1070)).

</section>

</section>
<section id="kap12.marknadskontroll">

### Marknadskontroll

<section id="kap12.6" class="paragraf">

#### /1020 av den 20 juni 2019 om marknadskontroll och överensstämmelse för produkter och om ändring av direktiv 2004/ /EG och förordningarna (EG) nr 765/ 6 §

Transportstyrelsen är marknadskontrollmyndighet och utövar marknadskontroll enligt Europaparlamentets och rådets förordning (EU) 2019422008 och [(EU) nr 305/2011](https://eur-lex.europa.eu/legal-content/SV/ALL/?uri=celex%3A32011R0305) över att produkter överensstämmer med kraven i

1. förordning [(EU) 2018/1139](https://eur-lex.europa.eu/legal-content/SV/ALL/?uri=celex%3A31139R2018), och

2. kommissionens delegerade förordning [(EU) 2019/945](https://eur-lex.europa.eu/legal-content/SV/ALL/?uri=celex%3A32019R0945) av den 12 mars 2019 om obemannade luftfartygssystem och om tredjelandsoperatörer av obemannade luftfartygssystem, i fråga om luftfartygssystem som inte anses utgöra leksaker enligt lagen ([2011:579](https://selex.se/eli/sfs/2011/579)) om leksakers säkerhet. Förordning ([2025:1070](https://selex.se/eli/sfs/2025/1070)).

</section>
<section id="kap12.7" class="paragraf">

#### 7 §

Bestämmelser om

1. en marknadskontrollmyndighets befogenhet att besluta om åtgärder enligt förordning [(EU) 2019/1020](https://eur-lex.europa.eu/legal-content/SV/ALL/?uri=celex%3A31020R2019) finns i luftfartslagen ([2010:500](https://selex.se/eli/sfs/2010/500)),

2. marknadskontroll finns i förordningen ([2011:703](https://selex.se/eli/sfs/2011/703)) om leksakers säkerhet när det gäller leksaker, och i radioutrustningsförordningen ([2016:394](https://selex.se/eli/sfs/2016/394)) när det gäller obemannade luftfartygs radioutrustning och elektriska egenskaper utom strålning, och

3. anmälande myndighet enligt artikel 19 i förordning [(EU) 2019/945](https://eur-lex.europa.eu/legal-content/SV/ALL/?uri=celex%3A32019R0945) finns i lagen ([2011:791](https://selex.se/eli/sfs/2011/791)) om ackreditering och teknisk kontroll. Förordning ([2025:1070](https://selex.se/eli/sfs/2025/1070)).

</section>

</section>

</section>
<section id="kap13" class="kapitel">

## 13 kap. Ansvarsbestämmelser m.m.

<section id="kap13.ansvarsbestämmelser">

### Ansvarsbestämmelser

<section id="kap13.1" class="paragraf">

#### 1 §

Till böter döms den som uppsåtligen eller av oaktsamhet

1. bryter mot Transportstyrelsens föreskrifter eller beslut om restriktionsområden, geografiska UAS-zoner eller U-space- luftrum,

2. bryter mot Transportstyrelsens föreskrifter eller beslut om undantag från bestämmelser som anges i 1 kap. 24 eller [25 §](#kap13.25) eller Transportstyrelsens föreskrifter av betydelse för flygsäkerheten som meddelats med stöd av 1 kap. 22, 24 eller [25 §](#kap13.25).

3. bryter mot Transportstyrelsens föreskrifter om märkning av luftfartyg,

4. bryter mot föreskrifter om behörighetskrav för den som fullgör uppgifter som kontrollant vid flygprov eller som instruktör vid flygträning på marken som har meddelats med stöd av 4 kap. [4 §](#kap4.4),

5. fullgör en uppgift som befälhavare för luftfartyg utan att uppfylla de villkor som gäller enligt 5 kap. [1 §](#kap5.1),

6. vid fullgörande av uppgifter ombord på ett luftfartyg av betydelse för flygsäkerheten bryter mot Transportstyrelsens föreskrifter om påverkan av alkohol eller andra medel, eller om arbets- och vilotider,

7. bryter mot Transportstyrelsens föreskrifter eller villkor i fråga om inrättande, underhåll och drift av flygplatser,

8. bryter mot föreskrifter om landningsförbud som meddelats med stöd av 6 kap. [1 §](#kap6.1) första stycket, [2 §](#kap13.2) eller [3 §](#kap13.3) första stycket,

9. bryter mot förbud eller villkor som har meddelats med stöd av 6 kap. [9 §](#kap6.9),

10. bryter mot föreskrifter om tillträde till eller om ordning på flygplatser som har meddelats med stöd av 6 kap. [16 §](#kap6.16),

11. bryter mot Transportstyrelsens föreskrifter om drifttillstånd, bruksflygtillstånd, utbildningstillstånd eller tillstånd till luftfartsverksamhet med obemannat luftfartyg, eller föreskrifter om utövande av luftfartsverksamhet enligt föreskriven deklaration,

12. bryter mot Transportstyrelsens föreskrifter om tillstånd för att hyra in eller hyra ut luftfartyg,

13. bryter mot Transportstyrelsens föreskrifter om trafikregler för luftfarten,

14. från ett luftfartyg kastar eller släpper ut föremål som kan medföra skador, sjukdomar eller olägenheter för människors hälsa eller bryter mot Transportstyrelsens föreskrifter om detta,

15. bryter mot föreskrifter om vad som ska iakttas för att skador genom buller och liknande störningar från luftfartyg ska undvikas eller begränsas enligt 8 kap. [3 §](#kap8.3) andra stycket,

16. bryter mot föreskrifter om var luftfartyg får passera Sveriges gräns och om vilka flygvägar som ska följas inom landet enligt 8 kap. [5 §](#kap8.5),

17. bryter mot Transportstyrelsens föreskrifter eller villkor om lufttransport av visst gods,

18. som besättningsmedlem på ett luftfartyg inte medför flygcertifikat eller motsvarande handling enligt 8 kap. [14 §](#kap8.14) eller bryter mot Transportstyrelsens föreskrifter om detta,

19. bryter mot Transportstyrelsens föreskrifter genom att inte medföra kompetensbevis vid manövrering av ett luftfartyg i ett obemannat luftfartygssystem, eller

20. inte fullgör sin rapporteringsskyldighet enligt 10 kap. [9 §](#kap10.9) eller Transportstyrelsens föreskrifter. Förordning ([2025:1070](https://selex.se/eli/sfs/2025/1070)).

</section>
<section id="kap13.1a" class="paragraf">

#### 1 a §

Till böter döms den som uppsåtligen eller av oaktsamhet bryter mot en bestämmelse i en EU-förordning med gemensamma bestämmelser på det civila luftfartsområdet som denna förordning kompletterar och som avser

1. märkning av luftfartyg,

2. arbets- och vilotider eller påverkan av alkohol eller andra medel vid fullgörande av uppgifter av betydelse för flygsäkerheten ombord på ett luftfartyg,

3. inrättande, underhåll och drift av flygplatser,

4. drifttillstånd, bruksflygtillstånd, utbildningstillstånd, auktorisation

eller deklaration för luftfartsverksamhet med bemannat luftfartyg,

5. tillstånd eller deklaration för luftfartsverksamhet med obemannat luftfartyg,

6. tillstånd för att hyra in eller hyra ut luftfartyg,

7. trafikregler för luftfarten,

8. förbud att från luftfartyg kasta eller släppa ut föremål som kan medföra skador, sjukdomar eller olägenheter för människors hälsa,

9. förbud eller villkor för lufttransport av visst gods,

10. krav på att medföra flygcertifikat eller motsvarande handling, medicinskt intyg eller identitetskort ombord på ett luftfartyg eller vid manövrering av ett luftfartyg i ett obemannat luftfartygssystem, eller

11. rapportering av händelser. Förordning ([2025:1070](https://selex.se/eli/sfs/2025/1070)).

</section>
<section id="kap13.2" class="paragraf">

#### 2 §

Till ansvar enligt denna förordning döms inte om gärningen

1. är belagd med straff enligt brottsbalken, luftfartslagen ([2010:500](https://selex.se/eli/sfs/2010/500)) eller annan lag,

2. är en överträdelse av ett föreläggande som förenats med vite, eller

3. har begåtts av ringa oaktsamhet. Förordning ([2025:1070](https://selex.se/eli/sfs/2025/1070)).

Underrättelser till Transportstyrelsen

</section>
<section id="kap13.3" class="paragraf">

#### 3 §

En domstol ska genast sända en kopia av dom och uppgift om certifikat till Transportstyrelsen, om en innehavare av ett flygcertifikat har

1. dömts för

a) brott vid fullgörande av uppgift av betydelse för flygsäkerheten ombord på ett luftfartyg eller inom markorganisationen,

b) olovligt tillgrepp av luftfartyg eller motordrivet fordon, eller

c) brott mot lagen ([1951:649](https://selex.se/eli/sfs/1951/649)) om straff för vissa trafikbrott, [30 §](#kap13.30) första, andra eller tredje stycket lagen ([1990:1157](https://selex.se/eli/sfs/1990/1157)) om säkerhet vid tunnelbana och spårväg, 7 kap. 2 eller [3 §](#kap13.3) järnvägssäkerhetslagen ([2022:367](https://selex.se/eli/sfs/2022/367)) eller 8 kap. 2 eller [3 §](#kap13.3) lagen ([2022:368](https://selex.se/eli/sfs/2022/368)) om nationella järnvägssystem,

2. dömts till annan påföljd än böter för brott mot

a) [3 kap. brottsbalken](https://selex.se/eli/sfs/1962/700),

b) [4 kap. brottsbalken](https://selex.se/eli/sfs/1962/700),

c) [6 kap. 1, 1 a, 2, 3, 4, 5 eller 6 § brottsbalken](https://selex.se/eli/sfs/1962/700#kap6.1) eller [6 kap. 1 eller 4 och 15 §§ brottsbalken](https://selex.se/eli/sfs/1962/700#kap6.1),

d) [8 kap. 5 eller 6 § brottsbalken](https://selex.se/eli/sfs/1962/700#kap8.5) eller någon av dessa paragrafer och [8 kap. 12 § brottsbalken](https://selex.se/eli/sfs/1962/700#kap8.12),

e) [13 kap. brottsbalken](https://selex.se/eli/sfs/1962/700), eller

f) [17 kap. 1, 2, 4 eller 5 § brottsbalken](https://selex.se/eli/sfs/1962/700#kap17.1).

När en domstol meddelar dom eller beslut i ett mål där underrättelseskyldighet gäller enligt första stycket, ska domstolen underrätta Transportstyrelsen.

Om en innehavare av ett flygcertifikat har åtalats för något brott som anges i första stycket och certifikatet har omhändertagits eller återkallats tills vidare, ska domstolen omedelbart underrätta Transportstyrelsen om åklagaren lägger ned åtalet eller domstolen frikänner den tilltalade.

Läggs förundersökningen ned eller beslutar åklagaren att inte väcka åtal när ett certifikat har omhändertagits eller återkallats tills vidare, ska den myndighet som meddelat beslutet sända en underrättelse om detta till Transportstyrelsen. Förordning ([2022:425](https://selex.se/eli/sfs/2022/425)).

</section>
<section id="kap13.4" class="paragraf">

#### 4 §

Bestämmelserna i [3 §](#kap13.3) gäller också innehavare av elevtillstånd och av sådana certifikat som anges i [6 kap. 19 § första stycket luftfartslagen](https://selex.se/eli/sfs/1957/297#kap6.19) ([2010:500](https://selex.se/eli/sfs/2010/500)).

Bestämmelserna i [3 §](#kap13.3) gäller också den som innehar ett utländskt certifikat som har godkänts här i landet. Transportstyrelsen bestämmer om den utländska myndighet som har utfärdat certifikatet ska underrättas om det inträffade. Förordning ([2010:1536](https://selex.se/eli/sfs/2010/1536)).

</section>
<section id="kap13.5" class="paragraf">

#### 5 §

Om Polismyndigheten finner anledning att anta att den som innehar elevtillstånd, certifikat, behörighetsbevis, godkänt utländskt certifikat eller behörighetsbevis inte uppfyller kraven för innehavet, ska myndigheten anmäla det till Transportstyrelsen.

Om en läkare eller psykolog vid en undersökning av någon som avses i första stycket finner att han eller hon är olämplig att inneha elevtillståndet, certifikatet, behörighetsbeviset eller godkännandet ska läkaren eller psykologen anmäla det till Transportstyrelsen. Förordning ([2014:1284](https://selex.se/eli/sfs/2014/1284)).

</section>
<section id="kap13.5a" class="paragraf">

#### /2012 av den 5 oktober 2012 om tekniska krav och administrativa förfaranden i samband med flygdrift enligt Europaparlamentets och rådets förordning (EG) nr 216/ 5 a §

Polismyndigheten ska till Transportstyrelsen lämna uppgifter om resultat av sådana alkoholutandningsprov som ska genomföras enligt kommissionens förordning (EU) nr 9652008. Förordning ([2021:154](https://selex.se/eli/sfs/2021/154)).

Underrättelser till Regeringskansliet

</section>
<section id="kap13.6" class="paragraf">

#### 6 §

Om en utlänning är misstänkt för att ha begått ett svårare brott ombord på ett luftfartyg och har överlämnats till Polismyndigheten, ska myndigheten omedelbart underrätta Regeringskansliet (Utrikesdepartementet) om detta och om utredningens resultat. Åklagaren ska underrätta departementet om sitt beslut i åtalsfrågan.

Det som sägs i första stycket gäller när en svensk medborgare är misstänkt för att ha begått ett sådant brott ombord på ett utländskt luftfartyg. Förordning ([2014:1284](https://selex.se/eli/sfs/2014/1284)).

</section>
<section id="kap13.7" class="paragraf" selex:status="upphavd" selex:upphavd="true">

#### 7 §

Har upphävts genom förordning ([2025:1070](https://selex.se/eli/sfs/2025/1070)).

</section>

</section>

</section>
<section id="kap14" class="kapitel">

## 14 kap. Militär luftfart och annan luftfart för statsändamål

<section id="kap14.militär-luftfart">

### Militär luftfart

<section id="kap14.1" class="paragraf">

#### 1 §

De ord och uttryck som definieras i [14 kap. 1 § luftfartslagen](https://selex.se/eli/sfs/1957/297#kap14.1) ([2010:500](https://selex.se/eli/sfs/2010/500)) har samma betydelse i denna förordning. Förordning ([2013:944](https://selex.se/eli/sfs/2013/944)).

</section>
<section id="kap14.2" class="paragraf">

#### 2 §

Försvarsmakten får, med de begränsningar som anges i [14 kap. 2 § luftfartslagen](https://selex.se/eli/sfs/1957/297#kap14.2) ([2010:500](https://selex.se/eli/sfs/2010/500)), meddela föreskrifter om eller i ett enskilt fall besluta om militär luftfart. Försvarsmaktens föreskriftsrätt gäller inte flygledningstjänst i Sverige eller personal som certifierats inom detta område. Försvarsmaktens föreskriftsrätt gäller inte heller flygräddningstjänst i Sverige.

Försvarsmakten ska höra Transportstyrelsen innan föreskrifter meddelas om flygbriefingtjänst, flygvädertjänst eller kommunikations-, navigations-eller övervakningstjänster för militär luftfart.

Försvarsmaktens verksamhet enligt statsflygsförordningen ([1999:1354](https://selex.se/eli/sfs/1999/1354)) utgör militär luftfart. Förordning ([2021:236](https://selex.se/eli/sfs/2021/236)).

</section>
<section id="kap14.3" class="paragraf">

#### 3 §

Försvarsmakten får meddela föreskrifter om utländsk militär luftfart i Sverige som bedrivs inom ramen för

1. internationellt militärt samarbete eller internationell krishantering,

2. en övning med svenska förband som sker enligt regeringens medgivande och som inte omfattas av 1, och

3. internationell militär test-, utbildnings- och övningsverksamhet.

Försvarsmakten får också besluta om sådan verksamhet i ett enskilt fall.

I tillträdesförordningen ([1992:118](https://selex.se/eli/sfs/1992/118)) finns bestämmelser om utländska militära luftfartygs tillträde till svenskt område. Förordning ([2024:604](https://selex.se/eli/sfs/2024/604)).

</section>
<section id="kap14.4" class="paragraf">

#### 4 §

I andra fall än som avses i [3 §](#kap14.3) ska ett utländskt statsluftfartyg följa bestämmelserna för civil luftfart och framföras enligt anvisningarna från svensk flygtrafikledning.

Luftfartyg som är i nöd inom svenskt område ska ange detta med internationell signal och snarast anmäla förhållandet till närmaste svensk flygtrafikledningsenhet. Förordning ([2013:944](https://selex.se/eli/sfs/2013/944)).

</section>
<section id="kap14.5" class="paragraf">

#### 5 §

Försvarsmakten får efter att ha hört Försvarets materielverk meddela föreskrifter om eller i ett enskilt fall besluta om luftfart som utförs i Sverige av en annan stat, eller ett företag med säte i en annan stat, och som avser underhåll, modifiering eller utprovning för militära ändamål. Om verksamheten berör civil luftfart eller annan luftfart för statsändamål, ska Försvarsmakten besluta efter att ha hört Transportstyrelsen. Förordning ([2013:944](https://selex.se/eli/sfs/2013/944)).

</section>
<section id="kap14.6" class="paragraf">

#### 6 §

Inom militär luftfart ska en anmälan enligt [5 kap. 4 § andra stycket luftfartslagen](https://selex.se/eli/sfs/1957/297#kap5.4) ([2010:500](https://selex.se/eli/sfs/2010/500)) göras till Försvarsmakten. Förordning ([2013:944](https://selex.se/eli/sfs/2013/944)).

</section>
<section id="kap14.7" class="paragraf">

#### 7 §

Om befälhavaren på ett militärt luftfartyg har omhändertagit någon som har begått brott ombord, ska han eller hon snarast underrätta Polismyndigheten eller flygtrafikledningsenhet på de orter där luftfartyget ska landa.

Om befälhavaren av ordnings- eller säkerhetsskäl har landsatt någon, ska han eller hon snarast underrätta Polismyndigheten eller flygtrafikledningsenhet på den ort där landsättningen har skett. Förordning ([2014:1284](https://selex.se/eli/sfs/2014/1284)).

</section>
<section id="kap14.8" class="paragraf">

#### 8 §

Om befälhavaren på ett militärt luftfartyg avser att överlämna någon som har begått ett svårare brott ombord till en behörig myndighet, ska han eller hon snarast underrätta Polismyndigheten eller flygtrafikledningsenhet på den ort där överlämnande ska ske.

Har ett överlämnande enligt första stycket skett till en utländsk myndighet, ska befälhavaren snarast underrätta Försvarsmakten.

Om befälhavaren avser att överlämna någon till en utländsk myndighet, ska han eller hon, om det är möjligt, först höra Försvarsmakten. Förordning ([2014:1284](https://selex.se/eli/sfs/2014/1284)).

</section>
<section id="kap14.9" class="paragraf">

#### 9 §

Bestämmelsen i [5 kap. 9 § luftfartslagen](https://selex.se/eli/sfs/1957/297#kap5.9) ([2010:500](https://selex.se/eli/sfs/2010/500)) gäller också följande personal i markorganisationen inom militär luftfart:

1. personal som utför klargöringstjänst eller annan flygunderhållstjänst,

2. flygstridsledare, och

3. flygledare när de ingår i det militära luftfartssystemet. Förordning ([2013:944](https://selex.se/eli/sfs/2013/944)).

</section>
<section id="kap14.10" class="paragraf">

#### 10 §

Försvarsmakten får efter att ha hört Socialstyrelsen meddela föreskrifter för eller i ett enskilt fall besluta för besättningen på ett militärt luftfartyg i fråga om tjänstgöring under påverkan av alkohol eller något annat medel. Förordning ([2013:944](https://selex.se/eli/sfs/2013/944)).

</section>
<section id="kap14.11" class="paragraf">

#### 11 §

Försvarsmakten får, med de begränsningar som anges i [2 §](#kap14.2) första stycket, meddela närmare föreskrifter om tillstånd inom det militära luftfartssystemet.

Försvarsmakten prövar frågor om tillstånd enligt första stycket. Förordning ([2021:236](https://selex.se/eli/sfs/2021/236)).

</section>
<section id="kap14.12" class="paragraf">

#### 12 §

Försvarsmakten får efter att ha hört Transportstyrelsen meddela trafikregler för militär luftfart. Förordning ([2013:944](https://selex.se/eli/sfs/2013/944)).

</section>
<section id="kap14.13" class="paragraf">

#### 13 §

Försvarsmakten får besluta om och ta ut avgift för sin tillståndsgivning och tillsyn. Förordning ([2013:944](https://selex.se/eli/sfs/2013/944)).

</section>
<section id="kap14.14" class="paragraf">

#### 14 §

Försvarsmakten får inom militär luftfart meddela föreskrifter om eller i ett enskilt fall besluta om förbud mot transport med luftfartyg eller om särskilda villkor för sådan transport, om det krävs av hänsyn till flygsäkerheten eller luftfartsskyddet. Förordning ([2013:944](https://selex.se/eli/sfs/2013/944)).

</section>

</section>
<section id="kap14.annan-luftfart-för-statsändamå">

### Annan luftfart för statsändamål

<section id="kap14.15" class="paragraf">

#### 15 §

Denna förordning ska tillämpas på annan luftfart för statsändamål. Dock ska följande bestämmelser inte tillämpas:

- 1 kap. 6-[9 §](#kap14.9)§,

- 7 kap.,

- 9 kap.,

- 11 kap. [3 §](#kap11.3) första stycket 4,

- 12 kap. 1-[5 §](#kap14.5)§, och

- 14 kap. 1-[14 §](#kap14.14)§. Förordning ([2025:1070](https://selex.se/eli/sfs/2025/1070)).

</section>
<section id="kap14.16" class="paragraf">

#### 16 §

Transportstyrelsen får för annan luftfart för statsändamål

1. meddela föreskrifter om frågor som regleras i

- 3, 4, 5 eller 8 kap. eller [11 kap. 1 § luftfartslagen](https://selex.se/eli/sfs/1957/297#kap11.1) ([2010:500](https://selex.se/eli/sfs/2010/500)), eller

- 3 kap. 1, 2, 3 eller [4 §](#kap14.4), 4 kap. 1, 5, 6, 7, 8, 10, 12 eller [15 §](#kap14.15), 5 kap. 1, 2 eller [6 §](#kap14.6), 8 kap. 6, 7, 8, 9, 10 eller [12 §](#kap14.12) eller 11 kap. [3 §](#kap11.3) denna förordning,

2. meddela de ytterligare föreskrifter som behövs med hänsyn till flygsäkerheten, inklusive flygoperativa bestämmelser, och

3. i ett enskilt fall besluta i frågor som regleras i de bestämmelser som anges i 1 och 2, liksom i ett enskilt fall besluta om undantag från de bestämmelserna.

Innan föreskrifter enligt första stycket 1 och 2 meddelas ska Transportstyrelsen höra berörda myndigheter som bedriver annan luftfart för statsändamål.

Om Transportstyrelsen föreskriver att den som tjänstgör på ett luftfartyg som bedriver annan luftfart för statsändamål ska ha ett särskilt bevis på sin behörighet, gäller det som föreskrivs om sådana behörighetsbevis i [4 kap. luftfartslagen](https://selex.se/eli/sfs/1957/297). Förordning ([2025:1070](https://selex.se/eli/sfs/2025/1070)).

</section>
<section id="kap14.17" class="paragraf">

#### 17 §

Transportstyrelsen får meddela föreskrifter om eller i ett enskilt fall besluta om utländsk luftfart som samverkar med svensk annan luftfart för statsändamål. Förordning ([2013:944](https://selex.se/eli/sfs/2013/944)).

</section>

</section>
<section id="kap14.gemensamma-bestämmelser-för-st">

### Gemensamma bestämmelser för statsluftfart

</section>
<section id="kap14.tillsyn">

### Tillsyn

<section id="kap14.18" class="paragraf">

#### 18 §

Flygsäkerhetsinspektören vid Försvarsmakten utövar tillsyn över att bestämmelserna i luftfartslagen ([2010:500](https://selex.se/eli/sfs/2010/500)) och föreskrifter som Försvarsmakten meddelat med stöd av lagen följs i fråga om militär luftfart. Förordning ([2021:236](https://selex.se/eli/sfs/2021/236)).

</section>
<section id="kap14.19" class="paragraf">

#### 19 §

Transportstyrelsen utövar tillsyn över att bestämmelserna i luftfartslagen ([2010:500](https://selex.se/eli/sfs/2010/500)) och föreskrifter som meddelats med stöd av lagen följs i fråga om annan luftfart för statsändamål. Förordning ([2013:944](https://selex.se/eli/sfs/2013/944)).

</section>
<section id="kap14.20" class="paragraf">

#### 20 §

Försvarsmakten och Transportstyrelsen får meddela föreskrifter om tillsyn inom respektive myndighets ansvarsområde. Förordning ([2013:944](https://selex.se/eli/sfs/2013/944)).

</section>

</section>
<section id="kap14.överlämnande-av-förvaltningsup">

### Överlämnande av förvaltningsuppgift

<section id="kap14.21" class="paragraf">

#### 21 §

Försvarsmakten och Transportstyrelsen får överlämna en förvaltningsuppgift i anslutning till föreskrifter som avses i [14 kap. 10 § första stycket luftfartslagen](https://selex.se/eli/sfs/1957/297#kap14.10) ([2010:500](https://selex.se/eli/sfs/2010/500)) till någon annan. Förvaltningsuppgifter som överlämnas får innefatta myndighetsutövning.

Försvarsmakten får överlämna förvaltningsuppgiften att utöva flygstridsledning till en behörig myndighet i Nato eller i en stat som är medlem i Nato. Förvaltningsuppgiften som överlämnas får innefatta myndighetsutövning. Förordning ([2024:604](https://selex.se/eli/sfs/2024/604)).

</section>

</section>
<section id="kap14.tillträde-till-svenskt-område">

### Tillträde till svenskt område

<section id="kap14.22" class="paragraf">

#### 22 §

Om ett utländskt statsluftfartyg har fått tillstånd till luftfart inom svenskt område, gäller bestämmelserna i denna förordning, eller föreskrifter som meddelats med stöd av förordningen, bara om detta beslutades när tillståndet gavs. Förordning ([2013:944](https://selex.se/eli/sfs/2013/944)).

</section>

</section>
<section id="kap14.övriga-bestämmelser">

### Övriga bestämmelser

<section id="kap14.23" class="paragraf">

#### 23 §

Försvarsmakten respektive Transportstyrelsen får med stöd av [14 kap. 13 § luftfartslagen](https://selex.se/eli/sfs/1957/297#kap14.13) ([2010:500](https://selex.se/eli/sfs/2010/500)) meddela föreskrifter om eller i ett enskilt fall besluta att viss luftfart ska följa reglerna för militär luftfart eller annan luftfart för statsändamål. Innan ett sådant beslut fattas ska myndigheterna samråda med varandra. I förekommande fall ska yttrande också inhämtas från Försvarets materielverk. Förordning ([2013:944](https://selex.se/eli/sfs/2013/944)).

</section>
<section id="kap14.24" class="paragraf">

#### 24 §

Försvarsmakten respektive Transportstyrelsen får för militär luftfart respektive annan luftfart för statsändamål i de avseenden som behandlas i luftfartslagen ([2010:500](https://selex.se/eli/sfs/2010/500)) meddela ytterligare föreskrifter som gäller skydd för liv, personlig säkerhet eller hälsa eller trafik. Förordning ([2013:944](https://selex.se/eli/sfs/2013/944)).


</section>

</section>
<section id="kap14.övergångsbestämmelser" selex:status="upphavd" selex:upphavd="true">

### Övergångsbestämmelser

[2010:770](https://selex.se/eli/sfs/2010/770)

1. Denna förordning träder i kraft den 1 september 2010.

2. Genom förordningen upphävs kungörelsen ([1961:563](https://selex.se/eli/sfs/1961/563)) angående trafikregler för luftfarten och luftfartsförordningen ([1986:171](https://selex.se/eli/sfs/1986/171)).

3. Tillstånd och godkännanden som har meddelats enligt den upphävda förordningen och med stöd av den meddelade föreskrifter ska fortsätta att gälla enligt sitt innehåll. Frågor om förnyelse av tillstånd och godkännanden ska dock prövas enligt den nya förordningen, liksom återkallelser av tillstånd eller godkännanden eller vägran att godkänna ett tillstånd om den händelse som ligger till grund för ingripandet har ägt rum sedan den nya förordningen har trätt i kraft.

[2017:608](https://selex.se/eli/sfs/2017/608)

1. Denna förordning träder i kraft den 1 augusti 2017.

2. Bestämmelserna den nya lydelsen ska dock tillämpas för tid från och med den 1 januari 2017.

</section>

</section>

</article>