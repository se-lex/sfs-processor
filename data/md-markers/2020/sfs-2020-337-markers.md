---
beteckning: "2020:337"
rubrik: "/Rubriken upphör att gälla U:2026-01-01/ Förordning om statsbidrag till aktörer inom bildkonst, form och konsthantverk /Rubriken träder i kraft I:2026-01-01/ Förordning om statsbidrag till aktörer inom bildkonst, form, konsthantverk och slöjd"
departement: Kulturdepartementet
utfardad_datum: 2020-05-20
ikraft_datum: 2020-06-30
publicerad_datum: 2025-12-16
pdf_url: https://svenskforfattningssamling.se/sites/default/files/sfs/2020-05/SFS2020-337.pdf
andringsforfattningar:
  - beteckning: "2024:290"
    rubrik: "Förordning om ändring i förordningen om statsbidrag till aktörer inom bildkonst, form och konsthantverk"
    ikraft_datum: 2024-07-01
    anteckningar: "ändr. 2, 12 §§; ny 22 a §"
  - beteckning: "2025:1516"
    rubrik: "Förordning om ändring i förordningen om statsbidrag till aktörer inom bildkonst, form och konsthantverk"
    ikraft_datum: 2026-01-01
    anteckningar: "upph. 22 a §§; ändr. författningsrubr., 1, 3, 4, 7, 8, 9, 12, 14, 16, 17, 24 §§; nya 13 a, 14 a §§, rubr. närmast före 13 a §"
---
<article selex:utfardad_datum="2020-05-20" selex:ikraft_datum="2020-06-30">

# /Rubriken upphör att gälla U:2026-01-01/ Förordning om statsbidrag till aktörer inom bildkonst, form och konsthantverk /Rubriken träder i kraft I:2026-01-01/ Förordning om statsbidrag till aktörer inom bildkonst, form, konsthantverk och slöjd

<section id="inledande-bestämmelser">

## Inledande bestämmelser

<section id="1" class="paragraf" selex:status="upphord" selex:upphor_datum="2026-01-01">

### 1 §

Denna förordning innehåller föreskrifter om statsbidrag till aktörer inom bildkonst, form och konsthantverk.

Statsbidrag enligt förordningen lämnas i mån av tillgång på medel.

Förordningen är meddelad med stöd av [8 kap. 7 § regeringsformen](https://selex.se/eli/sfs/1974/152#kap8.7).

</section>
<section id="1" class="paragraf" selex:status="ikraft" selex:ikraft_datum="2026-01-01">

### 1 §

Denna förordning innehåller föreskrifter om statsbidrag till aktörer inom bildkonst, form, konsthantverk och slöjd.

Statsbidrag enligt förordningen lämnas om det finns medel.

Förordningen är meddelad med stöd av [8 kap. 7 § regeringsformen](https://selex.se/eli/sfs/1974/152#kap8.7). Förordning ([2025:1516](https://selex.se/eli/sfs/2025/1516)).

</section>
<section id="2" class="paragraf">

### 2 §

Statsbidrag enligt denna förordning får endast lämnas i enlighet med

1. de villkor som anges i kapitel I och artikel 53 i kommissionens förordning [(EU) nr 651/2014](https://eur-lex.europa.eu/legal-content/SV/ALL/?uri=celex%3A32014R0651) av den 17 juni 2014 genom vilken vissa kategorier av stöd förklaras förenliga med den inre marknaden enligt artiklarna 107 och 108 i fördraget, eller

2. kommissionens förordning [(EU) 2023/2831](https://eur-lex.europa.eu/legal-content/SV/ALL/?uri=celex%3A32831R2023) av den 13 december 2023 om tillämpningen av artiklarna 107 och 108 i fördraget om Europeiska unionens funktionssätt på stöd av mindre betydelse.

De uppgifter som en medlemsstat har enligt artiklarna 6.4 och 7.4 i kommissionens förordning [(EU) 2023/2831](https://eur-lex.europa.eu/legal-content/SV/ALL/?uri=celex%3A32831R2023) ska utföras av Statens kulturråd. Förordning ([2024:290](https://selex.se/eli/sfs/2024/290)).

</section>

</section>
<section id="ändamålet-med-statsbidraget">

## Ändamålet med statsbidraget

<section id="3" class="paragraf" selex:status="upphord" selex:upphor_datum="2026-01-01">

### 3 §

Ändamålet med statsbidraget är att främja kvalitet, förnyelse och mångfald samt annan kulturpolitiskt värdefull utveckling inom bildkonst, form och konsthantverk.

</section>
<section id="3" class="paragraf" selex:status="ikraft" selex:ikraft_datum="2026-01-01">

### 3 §

Ändamålet med statsbidraget är att främja kvalitet, förnyelse och mångfald samt annan kulturpolitiskt värdefull utveckling inom bildkonst, form, konsthantverk och slöjd. Förordning ([2025:1516](https://selex.se/eli/sfs/2025/1516)).

</section>

</section>
<section id="förutsättningar-för-statsbidra">

## Förutsättningar för statsbidrag

<section id="4" class="paragraf" selex:status="upphord" selex:upphor_datum="2026-01-01">

### 4 §

Statsbidrag får lämnas till aktörer inom bildkonst, form och konsthantverk som är verksamma i Sverige. Vid fördelning av statsbidrag ska aktörer som genom utställning, programverksamhet eller främjande verksamhet tillgängliggör samtida bildkonst, form och konsthantverk av professionell art för allmänheten prioriteras.

</section>
<section id="4" class="paragraf" selex:status="ikraft" selex:ikraft_datum="2026-01-01">

### 4 §

Statsbidrag får lämnas till aktörer inom bildkonst, form, konsthantverk och slöjd som är verksamma i Sverige.

Vid fördelning av statsbidrag till aktörer inom bildkonst, form och konsthantverk ska sådana aktörer som genom utställning, programverksamhet eller främjande verksamhet tillgängliggör samtida bildkonst, form och konsthantverk av professionell art för allmänheten prioriteras. Förordning ([2025:1516](https://selex.se/eli/sfs/2025/1516)).

</section>
<section id="5" class="paragraf">

### 5 §

Statsbidrag får lämnas till aktörer som drivs av sammanslutningar av konstnärer inom bildkonst, form och konsthantverk som har till huvudsakligt syfte att för konstnärlig produktion ställa verkstads- och produktions- resurser till medlemmarnas förfogande (kollektivverkstäder).

</section>
<section id="6" class="paragraf">

### 6 §

Statsbidrag får lämnas endast till juridiska personer och enskilda näringsidkare.

</section>
<section id="7" class="paragraf" selex:status="upphord" selex:upphor_datum="2026-01-01">

### 7 §

Statsbidrag får lämnas i form av verksamhetsbidrag, projektbidrag eller utrustningsbidrag.

</section>
<section id="7" class="paragraf" selex:status="ikraft" selex:ikraft_datum="2026-01-01">

### 7 §

Statsbidrag får lämnas i form av verksamhetsbidrag och projektbidrag.

Statsbidrag till aktörer inom bildkonst, form och konsthantverk får även lämnas i form av utrustningsbidrag. Förordning ([2025:1516](https://selex.se/eli/sfs/2025/1516)).

</section>
<section id="8" class="paragraf" selex:status="upphord" selex:upphor_datum="2026-01-01">

### 8 §

Statsbidrag får lämnas endast till verksamhet som även har annan finansiering. Vid fördelning av bidrag ska hänsyn tas till om verksamheten redan har beviljats annat statligt stöd.

</section>
<section id="8" class="paragraf" selex:status="ikraft" selex:ikraft_datum="2026-01-01">

### 8 §

Statsbidrag får lämnas endast till verksamhet som även har annan finansiering.

En ansökan får avslås om sökanden har fått annat statligt bidrag för samma verksamhet eller projekt som en ansökan enligt denna förordning avser. Förordning ([2025:1516](https://selex.se/eli/sfs/2025/1516)).

</section>
<section id="9" class="paragraf" selex:status="upphord" selex:upphor_datum="2026-01-01">

### 9 §

Statsbidrag får inte lämnas till den som har skulder för svenska skatter eller avgifter hos Kronofogdemyndigheten eller som är i likvidation eller försatt i konkurs.

</section>
<section id="9" class="paragraf" selex:status="ikraft" selex:ikraft_datum="2026-01-01">

### 9 §

Statsbidrag får inte lämnas till den som

1. är i likvidation eller försatt i konkurs,

2. har skatte- eller avgiftsskulder eller andra skulder som har överlämnats till Kronofogdemyndigheten och som vid indrivning handläggs som allmänt mål, eller

3. har en skuld som inte betalats i rätt tid och som avser återkrav av bidrag som har lämnats av Statens kulturråd. Förordning ([2025:1516](https://selex.se/eli/sfs/2025/1516)).

</section>
<section id="10" class="paragraf">

### 10 §

Ett stöd som omfattar ett belopp motsvarande 500 000 euro eller mer får endast beviljas om den sökande samtycker till att uppgifter om stödet offentliggörs enligt kommissionens förordning [(EU) nr 651/2014](https://eur-lex.europa.eu/legal-content/SV/ALL/?uri=celex%3A32014R0651).

</section>

</section>
<section id="ärendenas-handläggning">

## Ärendenas handläggning

<section id="11" class="paragraf">

### 11 §

Statens kulturråd prövar frågor om statsbidrag enligt denna förordning.

</section>
<section id="12" class="paragraf" selex:status="upphord" selex:upphor_datum="2026-01-01">

### 12 §

En ansökan om statsbidrag ska vara skriftlig och lämnas in till Statens kulturråd. Ansökan ska innehålla de uppgifter som behövs för prövningen samt en redogörelse för

1. stöd av mindre betydelse som aktören fått under den senaste treårsperioden, och

2. stöd som aktören tidigare ansökt om eller beviljats och som avser samma stödberättigande kostnader som det stöd som omfattas av ansökan. Förordning ([2024:290](https://selex.se/eli/sfs/2024/290)).

</section>
<section id="12" class="paragraf" selex:status="ikraft" selex:ikraft_datum="2026-01-01">

### 12 §

En ansökan om statsbidrag ska göras skriftligen av sökanden eller en behörig företrädare för sökanden och lämnas in till Statens kulturråd.

Den som ansöker om bidrag ska på begäran av Statens kulturråd lämna de uppgifter och handlingar som myndigheten behöver för att kunna pröva ansökan. En ansökan ska även innehålla en redogörelse för

1. stöd av mindre betydelse som aktören fått under den senaste treårsperioden, och

2. stöd som aktören tidigare ansökt om eller beviljats och som avser samma stödberättigande kostnader som det stöd som omfattas av ansökan. Förordning ([2025:1516](https://selex.se/eli/sfs/2025/1516)).

</section>
<section id="13" class="paragraf">

### 13 §

Ett beslut om statsbidrag får förenas med villkor. Dessa ska framgå av beslutet. I beslutet ska även sista dag för redovisning enligt [14 §](#14) anges.

</section>

</section>
<section id="anmälningsskyldighet" selex:status="ikraft" selex:ikraft_datum="2026-01-01">

## Anmälningsskyldighet

<section id="13a" class="paragraf" selex:status="ikraft" selex:ikraft_datum="2026-01-01">

### 13 a §

Den som ansöker om eller har beviljats statsbidrag enligt denna förordning ska snarast möjligt till Statens kulturråd anmäla sådana ändrade förhållanden som kan påverka rätten till eller storleken på bidraget. Förordning ([2025:1516](https://selex.se/eli/sfs/2025/1516)).

</section>

</section>
<section id="redovisning">

## Redovisning

<section id="14" class="paragraf" selex:status="upphord" selex:upphor_datum="2026-01-01">

### 14 §

Den som har beviljats statsbidrag ska redovisa till Statens kulturråd hur medlen har använts och vilka resultat som har uppnåtts och lämna de övriga uppgifter som Statens kulturråd behöver för uppföljning och utvärdering.

</section>
<section id="14" class="paragraf" selex:status="ikraft" selex:ikraft_datum="2026-01-01">

### 14 §

En bidragsmottagare ska senast vid den tidpunkt som anges i beslutet till Statens kulturråd lämna en ekonomisk redovisning av det mottagna bidraget samt en redogörelse för vad bidraget har använts till, vilka resultat som har uppnåtts och hur resultaten förhåller sig till det ändamål som bidraget beviljats för.

Bidragsmottagaren ska även lämna de övriga uppgifter och handlingar som myndigheten begär för granskningen av redovisningen. Förordning ([2025:1516](https://selex.se/eli/sfs/2025/1516)).

</section>
<section id="14a" class="paragraf" selex:status="ikraft" selex:ikraft_datum="2026-01-01">

### 14 a §

Statens kulturråd får i beslutet om statsbidrag föreskriva att en revisor ska granska den ekonomiska redovisningen enligt [14 §](#14). Revisorns rapport över granskningen ska bifogas redovisningen.

Om det statsbidrag som har tagits emot uppgår till minst 5 prisbasbelopp enligt [2 kap. 6 och 7 §§ socialförsäkringsbalken](https://selex.se/eli/sfs/2010/110#kap2.6), ska en auktoriserad eller godkänd revisor alltid granska redovisningen. Förordning ([2025:1516](https://selex.se/eli/sfs/2025/1516)).

</section>

</section>
<section id="hinder-mot-utbetalning">

## Hinder mot utbetalning

<section id="15" class="paragraf">

### 15 §

Ett statsbidrag får inte betalas ut till ett företag som är föremål för betalningskrav på grund av ett beslut av Europeiska kommissionen som förklarar ett stöd beviljat av en svensk stödgivare olagligt och oförenligt med den inre marknaden.

</section>
<section id="16" class="paragraf" selex:status="upphord" selex:upphor_datum="2026-01-01">

### 16 §

Statens kulturråd får besluta att beviljat statsbidrag inte ska betalas ut, om det finns grund för återbetalning enligt [17 §](#17).

</section>
<section id="16" class="paragraf" selex:status="ikraft" selex:ikraft_datum="2026-01-01">

### 16 §

Statens kulturråd ska besluta om att ett beviljat statsbidrag helt eller delvis inte ska betalas ut om mottagaren av bidraget inte längre uppfyller villkoren för det eller om det finns grund för återbetalning enligt [17 §](#17). Ett sådant beslut gäller omedelbart. Förordning ([2025:1516](https://selex.se/eli/sfs/2025/1516)).

</section>

</section>
<section id="återbetalning-och-återkrav">

## Återbetalning och återkrav

<section id="17" class="paragraf" selex:status="upphord" selex:upphor_datum="2026-01-01">

### 17 §

Mottagaren av ett statsbidrag är återbetalningsskyldig om

1. mottagaren genom att lämna oriktiga uppgifter eller på något annat sätt har förorsakat att bidraget har lämnats felaktigt eller med ett för högt belopp,

2. bidraget av något annat skäl har lämnats felaktigt eller med ett för högt belopp och mottagaren borde ha insett detta,

3. bidraget inte har använts för det ändamål som det har beviljats för,

4. den som har tagit emot bidraget inte lämnar sådan redovisning som avses i [14 §](#14), eller

5. villkor i beslutet om bidrag inte har följts.

</section>
<section id="17" class="paragraf" selex:status="ikraft" selex:ikraft_datum="2026-01-01">

### 17 §

Mottagaren av ett statsbidrag är återbetalningsskyldig om

1. mottagaren genom att lämna oriktiga uppgifter eller på annat sätt har förorsakat att bidraget har lämnats felaktigt eller med ett för högt belopp,

2. bidraget av något annat skäl än vad som sägs i 1 har lämnats felaktigt eller med för högt belopp och mottagaren borde ha insett detta,

3. bidraget inte har utnyttjats eller använts för det ändamål som det har beviljats för,

4. den som har tagit emot bidraget inte lämnar en sådan redovisning eller sådana uppgifter och handlingar som avses i [14 §](#14), eller

5. villkor i beslutet om bidrag inte har följts. Förordning ([2025:1516](https://selex.se/eli/sfs/2025/1516)).

</section>
<section id="18" class="paragraf">

### 18 §

Om någon är återbetalningsskyldig enligt [17 §](#17), ska Statens kulturråd besluta att helt eller delvis kräva tillbaka statsbidraget.

</section>
<section id="19" class="paragraf">

### 19 §

Om ett belopp som har återkrävts med stöd av [17 §](#17) inte har betalats i rätt tid ska dröjsmålsränta enligt räntelagen ([1975:635](https://selex.se/eli/sfs/1975/635)) tas ut på beloppet.

</section>
<section id="20" class="paragraf">

### 20 §

Om det finns särskilda skäl, får Statens kulturråd helt eller delvis avstå från krav på återbetalning enligt [17 §](#17) eller krav på ränta enligt [19 §](#19).

</section>
<section id="21" class="paragraf">

### 21 §

Statens kulturråd ska vid domstolar och myndigheter och i övrigt bevaka statens rätt mot stödmottagarna.

</section>

</section>
<section id="offentliggörande-rapportering">

## Offentliggörande, rapportering och registerföring

<section id="22" class="paragraf">

### 22 §

Bestämmelser om offentliggörande, rapportering och registerföring finns i [12 a §](#12a) lagen ([2013:388](https://selex.se/eli/sfs/2013/388)) om tillämpning av Europeiska unionens statsstödsregler och i förordningen ([2016:605](https://selex.se/eli/sfs/2016/605)) om tillämpning av Europeiska unionens statsstödsregler.

</section>
<section id="22a" class="paragraf" selex:status="upphord" selex:upphor_datum="2026-01-01">

### 22 a §

Statens kulturråd ska registrera de uppgifter som behövs för att det ska vara möjligt att fastställa att de villkor för stöd som anges i kommissionens förordning [(EU) 2023/2831](https://eur-lex.europa.eu/legal-content/SV/ALL/?uri=celex%3A32831R2023) är uppfyllda. Uppgifterna ska bevaras i tio år från den dag då stödet beslutades. Förordning ([2024:290](https://selex.se/eli/sfs/2024/290)).

</section>

</section>
<section id="bemyndigande">

## Bemyndigande

<section id="23" class="paragraf">

### 23 §

Statens kulturråd får meddela föreskrifter om verkställigheten av denna förordning.

</section>

</section>
<section id="överklagande">

## Överklagande

<section id="24" class="paragraf" selex:status="upphord" selex:upphor_datum="2026-01-01">

### 24 §

I [40 §](#40) förvaltningslagen ([2017:900](https://selex.se/eli/sfs/2017/900)) finns bestämmelser om överklagande till allmän förvaltningsdomstol. Andra beslut än beslut enligt 15 och [16 §](#16)§ får dock inte överklagas.

</section>
<section id="24" class="paragraf" selex:status="ikraft" selex:ikraft_datum="2026-01-01">

### 24 §

I [40 §](#40) förvaltningslagen ([2017:900](https://selex.se/eli/sfs/2017/900)) finns bestämmelser om överklagande till allmän förvaltningsdomstol. Andra beslut än beslut om hinder mot utbetalning enligt 15 och [16 §](#16)§ och beslut om återkrav enligt [18 §](#18) får dock inte överklagas. Förordning ([2025:1516](https://selex.se/eli/sfs/2025/1516)).


</section>

</section>
<section id="övergångsbestämmelser" selex:status="upphavd" selex:upphavd="true">

## Övergångsbestämmelser

[2020:337](https://selex.se/eli/sfs/2020/337)

1. Denna förordning träder i kraft den 30 juni 2020.

2. Genom förordningen upphävs

a) förordningen ([1982:502](https://selex.se/eli/sfs/1982/502)) om statsbidrag till konsthantverkskooperativ,

b) förordningen ([1998:1368](https://selex.se/eli/sfs/1998/1368)) om statsbidrag till vissa utställare inom bild- och formområdet, och

c) förordningen ([1998:1370](https://selex.se/eli/sfs/1998/1370)) om statligt utrustningsbidrag till kollektivverkstäder.

3. De upphävda förordningarna gäller dock fortfarande för statsbidrag som har beviljats före ikraftträdandet.

[2025:1516](https://selex.se/eli/sfs/2025/1516)

1. Denna förordning träder i kraft den 1 januari 2026.

2. Äldre bestämmelser gäller fortfarande för statsbidrag som har beviljats före ikraftträdandet samt för uppgifter som har registrerats före ikraftträdandet.

</section>

</article>