---
beteckning: "2020:62"
rubrik: Lag om hemlig dataavläsning
departement: Justitiedepartementet
utfardad_datum: 2020-02-27
ikraft_datum: 2020-04-01
publicerad_datum: 2025-12-15
forarbeten: - "PROP 2019/20:64"
  - "BET 2019/20:JuU19"
  - "RSKR 2019/20:170"
pdf_url: https://svenskforfattningssamling.se/sites/default/files/sfs/2020-02/SFS2020-62.pdf
andringsforfattningar:
  - beteckning: "2022:328"
    rubrik: Lag om ändring i lagen om hemlig dataavläsning
    ikraft_datum: 2022-06-01
    anteckningar: "ändr. 4, 15 §§"
  - beteckning: "2022:510"
    rubrik: Lag om ändring i lagen om hemlig dataavläsning
    ikraft_datum: 2022-06-03
    anteckningar: "ändr. 24, 32 §§"
  - beteckning: "2022:711"
    rubrik: Lag om ändring i lagen om hemlig dataavläsning
    ikraft_datum: 2022-07-01
    anteckningar: "ändr. 9, 14, 30 §§, rubr. närmast före 9, 30 §§"
  - beteckning: "2023:540"
    rubrik: Lag om ändring i lagen om hemlig dataavläsning
    ikraft_datum: 2023-10-01
    anteckningar: "ändr. 4, 5, 6, 7, 14, 15, 17, 18, 27, 28, 29 §§; nya 4 a, 4 b, 6 a §§"
  - beteckning: "2024:329"
    rubrik: Lag om ändring i lagen om hemlig dataavläsning
    ikraft_datum: 2024-07-01
    anteckningar: ändr. 9 §; ny 6 b §
  - beteckning: "2024:566"
    rubrik: Lag om ändring i lagen om hemlig dataavläsning
    ikraft_datum: 2024-09-01
    anteckningar: "upph. 6 a §; ändr. 7, 8, 10, 12, 14, 18, 29, 31 §§; nya 8 a, 8 b, 11 a §§"
  - beteckning: "2025:123"
    rubrik: "Lag om dels fortsatt giltighet av lagen om hemlig dataavläsning, dels ändring i samma lag"
    ikraft_datum: 2025-04-01
    anteckningar: "forts. giltighet; nuvarande 4 b, 5 §§ betecknas 5, 5 a §§; ändr. 1, 2, 4 a, den nya 5, 8, 9, 14, 17, 18, 23, 27, 28, 29, 31, 33 §§, rubr. närmast före 2, 27 §§; nya 23 a, 34 §§, rubr. närmast före 34 §"
  - beteckning: "2025:456"
    rubrik: Lag om ändring i lagen om hemlig dataavläsning
    ikraft_datum: 2025-07-01
    anteckningar: "ändr. 11, 13 §§"
  - beteckning: "2025:868"
    rubrik: Lag om ändring i lagen om hemlig dataavläsning
    ikraft_datum: 2025-10-01
    anteckningar: "nuvarande 4 a, 6 b §§ betecknas 4 b, 6 c §§; ändr. 6 §; nya 4 a, 6 a, 6 b, 7 a, 10 a §§"
  - beteckning: "2025:1473"
    rubrik: Lag om ändring i lagen om hemlig dataavläsning
    ikraft_datum: 2026-03-01
    anteckningar: ändr. 21 §
  - beteckning: "2025:124"
    rubrik: Lag om ändring i lagen om hemlig dataavläsning
    ikraft_datum: 2028-10-01
    anteckningar: "upph. 8 b §; ändr. 7, 8 a, 10, 15, 29 §§"
  - beteckning: "2025:869"
    rubrik: Lag om ändring i lagen om hemlig dataavläsning
    ikraft_datum: 2028-10-01
    anteckningar: ändr. 7 a §
  - beteckning: "2025:870"
    rubrik: Lag om ändring i lagen om hemlig dataavläsning
    ikraft_datum: 2030-10-01
    anteckningar: "upph. 4 a, 6 a, 7 a, 10 a; nuvarande 4 b, 6 b, 6 c §§ betecknas 4 a, 6 a, 6 b §§"
---
<article selex:utfardad_datum="2020-02-27" selex:ikraft_datum="2020-04-01">

# Lag om hemlig dataavläsning

<section id="ord-och-uttryck-i-lagen">

## Ord och uttryck i lagen

<section id="1" class="paragraf">

### 1 §

Hemlig dataavläsning innebär att uppgifter, som är avsedda för automatiserad behandling och åtkomliga i ett avläsningsbart informationssystem, hämtas in i hemlighet med ett tekniskt hjälpmedel.

</section>

</section>
<section id="i-lagen-avses-med">

## I lagen avses med

avläsningsbart informationssystem: en elektronisk kommunikationsutrustning eller ett användarkonto till, eller en på motsvarande sätt avgränsad del av, en kommunikationstjänst, lagringstjänst eller liknande tjänst,

kommunikationsavlyssningsuppgifter: uppgifter om innehåll i meddelanden som i ett elektroniskt kommunikationsnät överförs eller har överförts till eller från ett telefonnummer eller en annan adress,

kommunikationsövervakningsuppgifter: uppgifter om meddelanden som i ett elektroniskt kommunikationsnät överförs eller har överförts till eller från ett telefonnummer eller en annan adress,

platsuppgifter: uppgifter om i vilket geografiskt område en viss elektronisk kommunikationsutrustning finns eller har funnits,

kameraövervakningsuppgifter: uppgifter som framkommer genom optisk personövervakning,

rumsavlyssningsuppgifter: uppgifter som avser tal i enrum, samtal mellan andra eller förhandlingar vid sammanträden eller andra sammankomster som allmänheten inte har tillträde till. Lag ([2025:123](https://selex.se/eli/sfs/2025/123)).

</section>
<section id="uppgiftstyper-som-får-hämtas-i">

## Uppgiftstyper som får hämtas in

<section id="2" class="paragraf">

### 2 §

Ett tillstånd till hemlig dataavläsning får gälla

1. kommunikationsavlyssningsuppgifter,

2. kommunikationsövervakningsuppgifter,

3. platsuppgifter,

4. kameraövervakningsuppgifter,

5. rumsavlyssningsuppgifter, eller

6. andra uppgifter som är åtkomliga i ett avläsningsbart informationssystem.

Vid hemlig dataavläsning som gäller kommunikationsavlyssnings- eller kommunikationsövervakningsuppgifter får meddelanden som överförs eller har överförts i ett elektroniskt kommunikationsnät även hindras från att nå fram. Lag ([2025:123](https://selex.se/eli/sfs/2025/123)).

</section>

</section>
<section id="grundläggande-förutsättning-fö">

## Grundläggande förutsättning för hemlig dataavläsning

<section id="3" class="paragraf">

### 3 §

Ett tillstånd till hemlig dataavläsning får beviljas endast om skälen för åtgärden uppväger det intrång eller men i övrigt som åtgärden innebär för den som åtgärden riktas mot eller för något annat motstående intresse.

</section>

</section>
<section id="hemlig-dataavläsning-under-en">

## Hemlig dataavläsning under en förundersökning

<section id="4" class="paragraf">

### 4 §

Ett tillstånd till hemlig dataavläsning som inte gäller rumsavlyssningsuppgifter får beviljas vid en förundersökning om brott som avses i [27 kap. 18 a § andra stycket rättegångsbalken](https://selex.se/eli/sfs/1942/740#kap27.18a), om någon är skäligen misstänkt för brottet eller brotten och åtgärden är av synnerlig vikt för utredningen. Lag ([2023:540](https://selex.se/eli/sfs/2023/540)).

</section>
<section id="4a" class="paragraf" selex:status="upphord" selex:upphor_datum="2030-10-01">

### 4 a §

Ett tillstånd till hemlig dataavläsning som inte gäller rumsavlyssningsuppgifter får även beviljas i en utredning om brott som avses i [36 f §](#36f) andra stycket lagen ([1964:167](https://selex.se/eli/sfs/1964/167)) med särskilda bestämmelser om unga lagöverträdare, om någon är skäligen misstänkt för att före 15 års ålder ha begått brottet och åtgärden är av synnerlig vikt för utredningen.

Vid tillämpningen av denna paragraf ska de bestämmelser i denna lag som avser ett tillstånd enligt [4 §](#4) och som avser hemlig dataavläsning under en förundersökning tillämpas. Det som sägs om förundersökning och åtal ska i stället avse utredning enligt [31 §](#31) lagen med särskilda bestämmelser om unga lagöverträdare och bevistalan enligt [38 §](#38) den lagen. Lag ([2025:868](https://selex.se/eli/sfs/2025/868)).

</section>
<section id="4a" class="paragraf" selex:status="ikraft" selex:ikraft_datum="2030-10-01">

### 4 a §

Ett tillstånd enligt [4 §](#4) får endast avse ett avläsningsbart informationssystem som används, eller som det finns särskild anledning att anta har använts eller kommer att användas, av den misstänkte.

Ett tillstånd enligt [4 §](#4) som gäller kommunikationsavlyssnings-, kommunikationsövervaknings- eller platsuppgifter får även avse ett avläsningsbart informationssystem som det finns synnerlig anledning att anta att den misstänkte har kontaktat eller kommer att kontakta.

Ett tillstånd enligt [4 §](#4) som gäller kameraövervakningsuppgifter får endast avse en plats där den misstänkte kan antas komma att uppehålla sig. En sådan plats får dock inte vara någons stadigvarande bostad.

Trots tredje stycket får ett tillstånd enligt [4 §](#4) som gäller kamera-övervakningsuppgifter avse den skäligen misstänkte i stället för en viss plats, om det finns särskilda skäl för det. Den hemliga dataavläsningen får då endast användas på en plats där den misstänkte kan antas komma att uppehålla sig. En sådan plats får dock inte vara någons stadigvarande bostad. Lag ([2025:870](https://selex.se/eli/sfs/2025/870)).

</section>
<section id="4b" class="paragraf" selex:status="upphavd" selex:upphor_datum="2030-10-01" selex:upphavd="true">

### /Ny beteckning 4 a § U:2030-10-01/ 4 b §

Ett tillstånd enligt [4 §](#4) får endast avse ett avläsningsbart informationssystem som används, eller som det finns särskild anledning att anta har använts eller kommer att användas, av den misstänkte.

Ett tillstånd enligt [4 §](#4) som gäller kommunikationsavlyssnings-, kommunikationsövervaknings- eller platsuppgifter får även avse ett avläsningsbart informationssystem som det finns synnerlig anledning att anta att den misstänkte har kontaktat eller kommer att kontakta.

Ett tillstånd enligt [4 §](#4) som gäller kameraövervakningsuppgifter får endast avse en plats där den misstänkte kan antas komma att uppehålla sig. En sådan plats får dock inte vara någons stadigvarande bostad.

Trots tredje stycket får ett tillstånd enligt [4 §](#4) som gäller kamera-övervakningsuppgifter avse den skäligen misstänkte i stället för en viss plats, om det finns särskilda skäl för det. Den hemliga dataavläsningen får då endast användas på en plats där den misstänkte kan antas komma att uppehålla sig. En sådan plats får dock inte vara någons stadigvarande bostad. Lag ([2025:868](https://selex.se/eli/sfs/2025/868)).

</section>
<section id="5" class="paragraf">

### 5 §

Ett tillstånd till hemlig dataavläsning som inte gäller rumsavlyssningsuppgifter får, om åtgärden är av synnerlig vikt för utredningen, även beviljas för att utreda vem som skäligen kan misstänkas för brottet eller brotten vid en förundersökning om brott som avses i [27 kap. 18 b § andra stycket rättegångsbalken](https://selex.se/eli/sfs/1942/740#kap27.18b).

Ett tillstånd enligt första stycket får endast avse ett avläsningsbart informationssystem som

1. det finns särskild anledning att anta att gärningsmannen eller någon annan som har medverkat till brottet eller brotten har använt eller kommer att använda, eller

2. det finns synnerlig anledning att anta att gärningsmannen eller någon annan som har medverkat till brottet eller brotten har kontaktat eller kommer att kontakta.

Ett tillstånd enligt andra stycket 2 får inte gälla kameraövervakningsuppgifter.

Ett tillstånd enligt första stycket som gäller kameraövervakningsuppgifter får verkställas på en plats som är någons stadigvarande bostad, endast om det finns synnerlig anledning att anta att den person som åtgärden riktas mot uppehåller sig i direkt anslutning till det avläsningsbara informationssystem som tillståndet avser. Lag ([2025:123](https://selex.se/eli/sfs/2025/123)).

</section>
<section id="5a" class="paragraf">

### 5 a §

Ett tillstånd till hemlig dataavläsning som gäller kommunikationsövervaknings- eller platsuppgifter får, om åtgärden är av synnerlig vikt för utredningen, beviljas för att utreda vem som skäligen kan misstänkas för brottet eller brotten vid en förundersökning om brott som avses i [27 kap. 19 b § andra stycket rättegångsbalken](https://selex.se/eli/sfs/1942/740#kap27.19b).

Hemlig dataavläsning enligt första stycket får endast avse ett avläsningsbart informationssystem som har använts vid ett brott eller i anslutning till en brottsplats vid brottstidpunkten eller som av någon annan anledning är av synnerlig vikt för utredningen. Lag ([2025:123](https://selex.se/eli/sfs/2025/123)).

</section>
<section id="6" class="paragraf">

### 6 §

Ett tillstånd till hemlig dataavläsning som gäller rumsavlyssningsuppgifter får beviljas vid en förundersökning om brott som avses i [27 kap. 20 d § andra stycket rättegångsbalken](https://selex.se/eli/sfs/1942/740#kap27.20d), om någon är skäligen misstänkt för brottet eller brotten och åtgärden är av synnerlig vikt för utredningen. Lag ([2025:868](https://selex.se/eli/sfs/2025/868)).

</section>
<section id="6a" class="paragraf" selex:status="upphord" selex:upphor_datum="2030-10-01">

### 6 a §

Ett tillstånd till hemlig dataavläsning som gäller rumsavlyssningsuppgifter får även beviljas i en utredning om brott som avses i [36 g §](#36g) andra stycket lagen ([1964:167](https://selex.se/eli/sfs/1964/167)) med särskilda bestämmelser om unga lagöverträdare, om någon är skäligen misstänkt för att före 15 års ålder ha begått brottet och åtgärden är av synnerlig vikt för utredningen.

Vid tillämpningen av denna paragraf ska de bestämmelser i denna lag som avser ett tillstånd enligt [6 §](#6) och som avser hemlig dataavläsning under en förundersökning tillämpas. Det som sägs om förundersökning och åtal ska i stället avse utredning enligt [31 §](#31) lagen med särskilda bestämmelser om unga lagöverträdare och bevistalan enligt [38 §](#38) den lagen. Lag ([2025:868](https://selex.se/eli/sfs/2025/868)).

</section>
<section id="6a" class="paragraf" selex:status="ikraft" selex:ikraft_datum="2030-10-01">

### 6 a §

Ett tillstånd enligt [6 §](#6) får endast avse ett avläsningsbart informationssystem som används, eller som det finns särskild anledning att anta har använts eller kommer att användas, av den misstänkte.

Ett tillstånd enligt [6 §](#6) får endast avse en plats där det finns särskild anledning att anta att den misstänkte kommer att uppehålla sig. Om platsen är någon annan stadigvarande bostad än den misstänktes, får tillstånd till hemlig dataavläsning beviljas endast om det finns synnerlig anledning att anta att den misstänkte kommer att uppehålla sig där.

Trots andra stycket får ett tillstånd enligt [6 §](#6) avse den skäligen misstänkte i stället för en viss plats, om det finns särskilda skäl för det. Den hemliga dataavläsningen får då endast användas på en plats där det finns särskild anledning att anta att den misstänkte kommer att uppehålla sig. Om platsen är någon annan stadigvarande bostad än den misstänktes, får den hemliga dataavläsningen användas endast om det finns synnerlig anledning att anta att den misstänkte kommer att uppehålla sig där. Lag ([2025:870](https://selex.se/eli/sfs/2025/870)).

</section>
<section id="6b" class="paragraf" selex:status="upphavd" selex:upphor_datum="2030-10-01" selex:upphavd="true">

### /Ny beteckning 6 a § U:2030-10-01/ 6 b §

Ett tillstånd enligt [6 §](#6) får endast avse ett avläsningsbart informationssystem som används, eller som det finns särskild anledning att anta har använts eller kommer att användas, av den misstänkte.

Ett tillstånd enligt [6 §](#6) får endast avse en plats där det finns särskild anledning att anta att den misstänkte kommer att uppehålla sig. Om platsen är någon annan stadigvarande bostad än den misstänktes, får tillstånd till hemlig dataavläsning beviljas endast om det finns synnerlig anledning att anta att den misstänkte kommer att uppehålla sig där.

Trots andra stycket får ett tillstånd enligt [6 §](#6) avse den skäligen misstänkte i stället för en viss plats, om det finns särskilda skäl för det. Den hemliga dataavläsningen får då endast användas på en plats där det finns särskild anledning att anta att den misstänkte kommer att uppehålla sig. Om platsen är någon annan stadigvarande bostad än den misstänktes, får den hemliga dataavläsningen användas endast om det finns synnerlig anledning att anta att den misstänkte kommer att uppehålla sig där. Lag ([2025:868](https://selex.se/eli/sfs/2025/868)).

</section>
<section id="6b" class="paragraf" selex:status="ikraft" selex:ikraft_datum="2030-10-01">

### 6 b §

Ett tillstånd till hemlig dataavläsning enligt [4 §](#4) som gäller kommunikationsövervaknings- eller platsuppgifter får även beviljas om det är av synnerlig vikt för att kunna lokalisera någon som är anhållen eller häktad för brott som avses i [27 kap. 19 b § andra stycket rättegångsbalken](https://selex.se/eli/sfs/1942/740#kap27.19b) och åtgärden syftar till att möjliggöra verkställighet av frihetsberövandet.

Vid tillämpningen av första stycket gäller bestämmelserna i denna lag om hemlig dataavläsning under en förundersökning. Det som sägs om den misstänkte ska då avse den eftersökte.

Om det är fara i dröjsmål, får tillstånd till hemlig dataavläsning ges av åklagaren i avvaktan på rättens beslut. Om åklagaren har gett ett sådant tillstånd gäller vad som sägs i [17 §](#17) andra och tredje styckena. Lag ([2025:870](https://selex.se/eli/sfs/2025/870)).

</section>
<section id="6c" class="paragraf" selex:status="upphavd" selex:upphor_datum="2030-10-01" selex:upphavd="true">

### /Ny beteckning 6 b § U:2030-10-01/ 6 c §

Ett tillstånd till hemlig dataavläsning enligt [4 §](#4) som gäller kommunikationsövervaknings- eller platsuppgifter får även beviljas om det är av synnerlig vikt för att kunna lokalisera någon som är anhållen eller häktad för brott som avses i [27 kap. 19 b § andra stycket rättegångsbalken](https://selex.se/eli/sfs/1942/740#kap27.19b) och åtgärden syftar till att möjliggöra verkställighet av frihetsberövandet.

Vid tillämpningen av första stycket gäller bestämmelserna i denna lag om hemlig dataavläsning under en förundersökning. Det som sägs om den misstänkte ska då avse den eftersökte.

Om det är fara i dröjsmål, får tillstånd till hemlig dataavläsning ges av åklagaren i avvaktan på rättens beslut. Om åklagaren har gett ett sådant tillstånd gäller vad som sägs i [17 §](#17) andra och tredje styckena. Lag ([2025:868](https://selex.se/eli/sfs/2025/868)).

</section>

</section>
<section id="hemlig-dataavläsning-utanför-e">

## Hemlig dataavläsning utanför en förundersökning

</section>
<section id="förhindrande-av-vissa-särskilt">

## Förhindrande av vissa särskilt allvarliga brott

<section id="7" class="paragraf" selex:status="upphord" selex:upphor_datum="2028-10-01">

### 7 §

Ett tillstånd till hemlig dataavläsning som inte gäller rumsavlyssningsuppgifter får beviljas om det med hänsyn till omständigheterna finns en påtaglig risk för

1. att en person kommer att utöva brottslig verksamhet som innefattar brott som anges i [1 §](#1) lagen ([2007:979](https://selex.se/eli/sfs/2007/979)) om åtgärder för att förhindra vissa särskilt allvarliga brott, eller

2. att brottslig verksamhet som innefattar brott som anges i 1 eller [1 a §](#1a) den lagen kommer att utövas inom en organisation eller grupp och det kan befaras att en person som tillhör eller verkar för organisationen eller gruppen medvetet kommer att främja denna verksamhet.

Ett tillstånd till hemlig dataavläsning som gäller rumsavlyssningsuppgifter får beviljas om det med hänsyn till omständigheterna finns en påtaglig risk för

1. att en person kommer att utöva brottslig verksamhet som innefattar brott som anges i [1 b §](#1b) lagen om åtgärder för att förhindra vissa särskilt allvarliga brott, eller

2. att brottslig verksamhet som anges i 1 b eller [1 c §](#1c) den lagen kommer att utövas inom en organisation eller grupp och det kan befaras att en person som tillhör eller verkar för organisationen eller gruppen medvetet kommer att främja denna verksamhet.

Ett tillstånd enligt första eller andra stycket får beviljas endast om åtgärden är av synnerlig vikt för att förhindra den brottsliga verksamheten. Lag ([2024:566](https://selex.se/eli/sfs/2024/566)).

</section>
<section id="7" class="paragraf" selex:status="ikraft" selex:ikraft_datum="2028-10-01">

### 7 §

Ett tillstånd till hemlig dataavläsning som inte gäller rums-avlyssningsuppgifter får beviljas om det med hänsyn till omständigheterna finns en påtaglig risk för

1. att en person kommer att utöva brottslig verksamhet som innefattar brott som anges i [1 §](#1) lagen ([2007:979](https://selex.se/eli/sfs/2007/979)) om åtgärder för att förhindra vissa särskilt allvarliga brott, eller

2. att brottslig verksamhet som innefattar brott som anges i [1 §](#1) den lagen kommer att utövas inom en organisation eller grupp och det kan befaras att en person som tillhör eller verkar för organisationen eller gruppen medvetet kommer att främja denna verksamhet.

Ett tillstånd enligt första stycket får beviljas endast om åtgärden är av synnerlig vikt för att förhindra den brottsliga verksamheten. Lag ([2025:124](https://selex.se/eli/sfs/2025/124)).

</section>
<section id="7a" class="paragraf" selex:status="upphord" selex:upphor_datum="2028-10-01">

### 7 a §

Ett tillstånd till hemlig dataavläsning som inte gäller rumsavlyssningsuppgifter avseende någon som inte har fyllt 15 år får endast beviljas om det med hänsyn till omständigheterna finns en påtaglig risk för

1. att den unge kommer att utöva brottslig verksamhet som innefattar brott som anges i [1 d §](#1d) lagen ([2007:979](https://selex.se/eli/sfs/2007/979)) om åtgärder för att förhindra vissa särskilt allvarliga brott, eller

2. att brottslig verksamhet som innefattar brott som anges i 1 d eller [1 e §](#1e) den lagen kommer att utövas inom en organisation eller grupp och det kan befaras att den unge som tillhör eller verkar för organisationen eller gruppen medvetet kommer att främja denna verksamhet.

Ett tillstånd till hemlig dataavläsning som gäller rumsavlyssningsuppgifter avseende någon som inte har fyllt 15 år får endast beviljas om det med hänsyn till omständigheterna finns en påtaglig risk för

1. att den unge kommer att utöva brottslig verksamhet som innefattar brott som anges i [1 f §](#1f) lagen om åtgärder för att förhindra vissa särskilt allvarliga brott, eller

2. att brottslig verksamhet som innefattar brott som anges i 1 f eller [1 g §](#1g) den lagen kommer att utövas inom en organisation eller grupp och det kan befaras att den unge som tillhör eller verkar för organisationen eller gruppen medvetet kommer att främja denna verksamhet.

Ett tillstånd enligt första eller andra stycket får beviljas endast om åtgärden är av synnerlig vikt för att förhindra den brottsliga verksamheten.

Vid tillämpningen av denna paragraf ska bestämmelserna i denna lag som avser ett tillstånd enligt [7 §](#7) tillämpas. Lag ([2025:868](https://selex.se/eli/sfs/2025/868)).

</section>
<section id="7a" class="paragraf" selex:status="upphord ikraft" selex:ikraft_datum="2028-10-01" selex:upphor_datum="2030-10-01">

### 7 a §

Ett tillstånd till hemlig dataavläsning som inte gäller rumsavlyssningsuppgifter avseende någon som inte har fyllt 15 år får endast beviljas om det med hänsyn till omständigheterna finns en påtaglig risk för

1. att den unge kommer att utöva brottslig verksamhet som innefattar brott som anges i [1 d §](#1d) lagen ([2007:979](https://selex.se/eli/sfs/2007/979)) om åtgärder för att förhindra vissa särskilt allvarliga brott, eller

2. att brottslig verksamhet som innefattar brott som anges i [1 d §](#1d) den lagen kommer att utövas inom en organisation eller grupp och det kan befaras att den unge som tillhör eller verkar för organisationen eller gruppen medvetet kommer att främja denna verksamhet.

Ett tillstånd enligt första stycket får beviljas endast om åtgärden är av synnerlig vikt för att förhindra den brottsliga verksamheten.

Vid tillämpningen av denna paragraf ska bestämmelserna i denna lag som avser ett tillstånd enligt [7 §](#7) tillämpas. Lag ([2025:869](https://selex.se/eli/sfs/2025/869)).

</section>
<section id="8" class="paragraf">

### 8 §

Ett tillstånd till hemlig dataavläsning enligt [7 §](#7) får endast avse ett avläsningsbart informationssystem som används, eller som det finns särskild anledning att anta har använts eller kommer att användas, av den person som åtgärden riktas mot.

Ett tillstånd till hemlig dataavläsning som gäller kommunikationsavlyssnings-, kommunikationsövervaknings- eller platsuppgifter får även avse ett avläsningsbart informationssystem som det finns synnerlig anledning att anta att den person som åtgärden riktas mot har kontaktat eller kommer att kontakta. Lag ([2025:123](https://selex.se/eli/sfs/2025/123)).

</section>
<section id="8a" class="paragraf" selex:status="upphord" selex:upphor_datum="2028-10-01">

### 8 a §

Ett tillstånd till hemlig dataavläsning enligt [7 §](#7) som gäller kameraövervakningsuppgifter får endast avse en plats där den person som åtgärden riktas mot kan antas komma att uppehålla sig. En sådan plats får dock inte vara någons stadigvarande bostad.

Trots första stycket får tillståndet avse den person som åtgärden riktas mot i stället för en viss plats, om det finns särskilda skäl för det. Den hemliga dataavläsningen får då endast användas på en plats där den personen kan antas komma att uppehålla sig. En sådan plats får dock inte vara någons stadigvarande bostad. Lag ([2024:566](https://selex.se/eli/sfs/2024/566)).

</section>
<section id="8a" class="paragraf" selex:status="ikraft" selex:ikraft_datum="2028-10-01">

### 8 a §

Ett tillstånd till hemlig dataavläsning enligt [7 §](#7) som gäller kameraövervakningsuppgifter får endast avse en plats där den person som åtgärden riktas mot kan antas komma att uppehålla sig. En sådan plats får dock inte vara någons stadigvarande bostad. Lag ([2025:124](https://selex.se/eli/sfs/2025/124)).

</section>
<section id="8b" class="paragraf" selex:status="upphord" selex:upphor_datum="2028-10-01">

### 8 b §

Ett tillstånd till hemlig dataavläsning enligt [7 §](#7) som gäller rumsavlyssningsuppgifter får endast avse en plats där det finns särskild anledning att anta att den person som åtgärden riktas mot kommer att uppehålla sig. Om platsen är en stadigvarande bostad, som inte utgör stadigvarande bostad åt den person som åtgärden riktas mot, får tillstånd till hemlig dataavläsning beviljas endast om det finns synnerlig anledning att anta att han eller hon kommer att uppehålla sig där.

Trots första stycket får tillståndet avse den person som åtgärden riktas mot i stället för en viss plats, om det finns särskilda skäl för det. Den hemliga dataavläsningen får då endast användas på en plats där det finns särskild anledning att anta att den personen kommer att uppehålla sig. Om platsen är en stadigvarande bostad, som inte utgör stadigvarande bostad åt den person som åtgärden riktas mot, får den hemliga dataavläsningen användas endast om det finns synnerlig anledning att anta att han eller hon kommer att uppehålla sig där. Lag ([2024:566](https://selex.se/eli/sfs/2024/566)).

</section>

</section>
<section id="särskild-kontroll-av-vissa-utl">

## Särskild kontroll av vissa utlänningar

<section id="9" class="paragraf">

### 9 §

Ett tillstånd till hemlig dataavläsning får beviljas för att hämta in uppgifter i ett avläsningsbart informationssystem som används, eller som det finns särskild anledning att anta har använts eller kommer att användas, av en utlänning som omfattas av

1. ett utvisningsbeslut enligt 2 kap. [1 §](#kap2.1) lagen ([2022:700](https://selex.se/eli/sfs/2022/700)) om särskild kontroll av vissa utlänningar, eller

2. ett avvisnings- eller utvisningsbeslut enligt 8 kap. eller 8 a kap. utlänningslagen ([2005:716](https://selex.se/eli/sfs/2005/716)) om det finns sådana omständigheter i fråga om utlänningen som avses i 2 kap. [1 §](#kap2.1) lagen om särskild kontroll av vissa utlänningar.

Ett tillstånd till hemlig dataavläsning som gäller kommunikationsavlyssnings-, kommunikationsövervaknings- eller platsuppgifter får också beviljas för att hämta in uppgifter i ett avläsningsbart informationssystem som det finns synnerlig anledning att anta att utlänningen har kontaktat eller kommer att kontakta.

Tillståndet får beviljas endast om Migrationsverket, regeringen eller en domstol har beslutat att 5 kap. 5 och [6 §](#6)§ lagen om särskild kontroll av vissa utlänningar samt denna lag ska tillämpas på utlänningen. Det förfarande och de förutsättningar som gäller för ett beslut om att 5 kap. 5 och [6 §](#6)§ lagen om särskild kontroll av vissa utlänningar ska tillämpas i fråga om utlänningen gäller också för ett beslut i fråga om hemlig dataavläsning.

Ett tillstånd får beviljas endast om det finns synnerliga skäl och det är av betydelse för att

1. klarlägga om utlänningen tillhör eller verkar för en organisation eller grupp som planlägger eller förbereder brott enligt terroristbrottslagen ([2022:666](https://selex.se/eli/sfs/2022/666)) eller om det finns en risk för att utlänningen kan komma att engagera sig i en sådan organisation eller grupp,

2. klarlägga om det finns risk för att utlänningen själv planlägger eller förbereder brott som avses i 1,

3. klarlägga om det finns risk för att utlänningen själv eller tillsammans med andra medverkar i eller på annat sätt främjar ett allvarligt brott som rör Sveriges säkerhet, eller

4. kunna lokalisera en utlänning som inte har fullgjort sin anmälningsskyldighet enligt lagen ([2022:700](https://selex.se/eli/sfs/2022/700)) om särskild kontroll av vissa utlänningar.

Ett tillstånd får inte gälla rumsavlyssningsuppgifter. Ett tillstånd enligt fjärde stycket 4 får endast gälla kommunikationsövervaknings- och platsuppgifter. Lag ([2025:123](https://selex.se/eli/sfs/2025/123)).

</section>

</section>
<section id="förebyggande-förhindrande-och">

## Förebyggande, förhindrande och upptäckande av brottslig verksamhet

<section id="10" class="paragraf" selex:status="upphord" selex:upphor_datum="2028-10-01">

### 10 §

Ett tillstånd till hemlig dataavläsning som gäller kommunikationsövervaknings- eller platsuppgifter får beviljas om åtgärden är av synnerlig vikt för att förebygga, förhindra eller upptäcka brottslig verksamhet som innefattar brott som anges i 2 eller [2 a §](#2a) lagen ([2012:278](https://selex.se/eli/sfs/2012/278)) om inhämtning av uppgifter om elektronisk kommunikation i de brottsbekämpande myndigheternas underrättelseverksamhet.

Vid hemlig dataavläsning enligt första stycket får meddelanden inte hindras att nå fram enligt [2 §](#2) andra stycket. Lag ([2024:566](https://selex.se/eli/sfs/2024/566)).

</section>
<section id="10" class="paragraf" selex:status="ikraft" selex:ikraft_datum="2028-10-01">

### 10 §

Ett tillstånd till hemlig dataavläsning som gäller kommunikationsövervaknings- eller platsuppgifter får beviljas om åtgärden är av synnerlig vikt för att förebygga, förhindra eller upptäcka brottslig verksamhet som innefattar brott som anges i [2 §](#2) lagen ([2012:278](https://selex.se/eli/sfs/2012/278)) om inhämtning av uppgifter om elektronisk kommunikation i de brottsbekämpande myndigheternas underrättelseverksamhet.

Vid hemlig dataavläsning enligt första stycket får meddelanden inte hindras att nå fram enligt [2 §](#2) andra stycket. Lag ([2025:124](https://selex.se/eli/sfs/2025/124)).

</section>
<section id="10a" class="paragraf" selex:status="upphord" selex:upphor_datum="2030-10-01">

### 10 a §

Ett tillstånd till hemlig dataavläsning som gäller kommunikationsövervaknings- eller platsuppgifter som rör ett avläsningsbart informationssystem som används eller har använts av någon som inte har fyllt 15 år får endast beviljas om åtgärden är av synnerlig vikt för att förebygga, förhindra eller upptäcka brottslig verksamhet som innefattar brott som anges i [2 b §](#2b) lagen ([2012:278](https://selex.se/eli/sfs/2012/278)) om inhämtning av uppgifter om elektronisk kommunikation i de brottsbekämpande myndigheternas underrättelseverksamhet.

Vid hemlig dataavläsning enligt första stycket får meddelanden inte hindras att nå fram enligt [2 §](#2) andra stycket.

Vid tillämpningen av denna paragraf ska bestämmelserna i denna lag som avser ett tillstånd enligt [10 §](#10) tillämpas. Lag ([2025:868](https://selex.se/eli/sfs/2025/868)).

</section>

</section>
<section id="förbud-mot-hemlig-dataavläsnin">

## Förbud mot hemlig dataavläsning

<section id="11" class="paragraf">

### 11 §

Ett tillstånd till hemlig dataavläsning får inte avse ett avläsningsbart informationssystem som stadigvarande används eller är särskilt avsett att användas

1. i verksamhet där tystnadsplikt gäller enligt [3 kap. 3 § tryckfrihetsförordningen](https://selex.se/eli/sfs/1949/105#kap3.3) eller [2 kap. 3 § yttrandefrihetsgrundlagen](https://selex.se/eli/sfs/1991/1469#kap2.3),

2. i verksamhet som bedrivs av advokater, läkare, tandläkare, barnmorskor, sjuksköterskor, psykologer, psykoterapeuter eller familjerådgivare enligt socialtjänstlagen ([2025:400](https://selex.se/eli/sfs/2025/400)), eller

3. av präster inom trossamfund eller av dem som har motsvarande ställning inom sådana samfund, i verksamhet för bikt eller enskild själavård. Lag ([2025:456](https://selex.se/eli/sfs/2025/456)).

</section>
<section id="11a" class="paragraf">

### 11 a §

Hemlig dataavläsning som gäller kameraövervaknings- eller rums-avlyssningsuppgifter får aldrig användas på en plats dit tillträdestillstånd enligt [13 §](#13) inte får beviljas. Lag ([2024:566](https://selex.se/eli/sfs/2024/566)).

</section>

</section>
<section id="tillträdestillstånd">

## Tillträdestillstånd

<section id="12" class="paragraf">

### 12 §

Vid hemlig dataavläsning får den verkställande myndigheten, efter särskilt tillstånd, i hemlighet skaffa sig tillträde till och installera tekniska hjälpmedel på en plats som annars skyddas mot intrång. Ett sådant tillstånd får endast avse en plats där det finns särskild anledning att anta att det avläsningsbara informationssystemet finns tillgängligt. Om platsen är en bostad som stadigvarande används av någon annan än den misstänkte eller den person som en åtgärd enligt [7 §](#7) eller [9 §](#9) första stycket riktas mot, får tillstånd beviljas endast om det finns synnerlig anledning att anta att informationssystemet finns där. Lag ([2024:566](https://selex.se/eli/sfs/2024/566)).

</section>
<section id="13" class="paragraf">

### 13 §

Ett tillträdestillstånd enligt [12 §](#12) får inte avse en plats som stadigvarande används eller är särskilt avsedd att användas

1. för verksamhet där tystnadsplikt gäller enligt [3 kap. 3 § tryckfrihetsförordningen](https://selex.se/eli/sfs/1949/105#kap3.3) eller [2 kap. 3 § yttrandefrihetsgrundlagen](https://selex.se/eli/sfs/1991/1469#kap2.3),

2. för verksamhet som bedrivs av advokater, läkare, tandläkare, barnmorskor, sjuksköterskor, psykologer, psykoterapeuter eller familjerådgivare enligt socialtjänstlagen ([2025:400](https://selex.se/eli/sfs/2025/400)), eller

3. av präster inom trossamfund eller av dem som har motsvarande ställning inom sådana samfund, för bikt eller enskild själavård. Lag ([2025:456](https://selex.se/eli/sfs/2025/456)).

</section>

</section>
<section id="tillståndsprövning">

## Tillståndsprövning

<section id="14" class="paragraf">

### 14 §

Frågor om hemlig dataavläsning prövas av rätten på ansökan av åklagaren. En ansökan om hemlig dataavläsning enligt [9 §](#9) ska dock göras av Säkerhetspolisen.

I samband med ansökan ska åklagaren eller Säkerhetspolisen föreslå sådana villkor som avses i [18 §](#18) första stycket 4, om villkor inte framstår som obehövligt. Sådana villkor ska dock alltid föreslås om en ansökan som gäller kameraövervaknings- eller rumsavlyssningsuppgifter avser en viss person i stället för en viss plats. Lag ([2025:123](https://selex.se/eli/sfs/2025/123)).

</section>
<section id="15" class="paragraf" selex:status="upphord" selex:upphor_datum="2028-10-01">

### 15 §

Frågor om hemlig dataavläsning under en förundersökning prövas av den domstol som anges i [19 kap. rättegångsbalken](https://selex.se/eli/sfs/1942/740). Om förundersökningen avser ett brott som anges i [27 kap. 34 § rättegångsbalken](https://selex.se/eli/sfs/1942/740#kap27.34), får frågan även prövas av Stockholms tingsrätt.

Frågor om hemlig dataavläsning enligt 7 och [8 §](#8)§ prövas av den domstol som är behörig enligt [6 §](#6) lagen ([2007:979](https://selex.se/eli/sfs/2007/979)) om åtgärder för att förhindra vissa särskilt allvarliga brott.

Frågor om hemlig dataavläsning enligt 9 eller [10 §](#10) prövas av Stockholms tingsrätt. Lag ([2023:540](https://selex.se/eli/sfs/2023/540)).

</section>
<section id="15" class="paragraf" selex:status="ikraft" selex:ikraft_datum="2028-10-01">

### 15 §

Frågor om hemlig dataavläsning under en förundersökning prövas av den domstol som anges i [19 kap. rättegångsbalken](https://selex.se/eli/sfs/1942/740). Om förundersökningen avser ett brott som anges i [27 kap. 34 § rättegångsbalken](https://selex.se/eli/sfs/1942/740#kap27.34), får frågan även prövas av Stockholms tingsrätt.

Frågor om hemlig dataavläsning enligt 7-[10 §](#10)§ prövas av Stockholms tingsrätt. Lag ([2025:124](https://selex.se/eli/sfs/2025/124)).

</section>
<section id="16" class="paragraf">

### 16 §

När en ansökan eller anmälan om hemlig dataavläsning har kommit in till rätten, ska rätten så snart som möjligt utse ett offentligt ombud i ärendet och hålla ett sammanträde. Vid sammanträdet ska den som gjort ansökan eller anmälan och det offentliga ombudet närvara.

För offentliga ombud i ärenden om hemlig dataavläsning gäller [27 kap. 26 och 27 §§, 28 § andra stycket samt 29 och 30 §§ rättegångsbalken](https://selex.se/eli/sfs/1942/740#kap27.26).

</section>
<section id="17" class="paragraf">

### 17 §

Om det kan befaras att det skulle medföra en fördröjning av väsentlig betydelse för utredningen eller för möjligheterna att förebygga, förhindra eller upptäcka den brottsliga verksamheten att inhämta rättens tillstånd i en fråga om hemlig dataavläsning, får tillstånd ges av åklagaren i avvaktan på rättens beslut. Ett sådant tillstånd får dock aldrig avse hemlig dataavläsning vid särskild utlänningskontroll enligt [9 §](#9).

Om åklagaren har gett ett tillstånd enligt första stycket, ska åklagaren snarast möjligt skriftligt anmäla beslutet till rätten. I anmälan ska skälen för åtgärden anges. Rätten ska skyndsamt pröva ärendet. Om rätten finner att det inte finns skäl för åtgärden, ska den upphäva beslutet.

Om åklagarens beslut har verkställts innan rätten gjort en prövning som avses i andra stycket, ska rätten pröva om det funnits skäl för åtgärden. Om rätten finner att det saknats sådana skäl, får de uppgifter som hämtats in inte användas i en brottsutredning till nackdel för den som har omfattats av åtgärden, eller för någon annan som uppgifterna avser. Lag ([2025:123](https://selex.se/eli/sfs/2025/123)).

</section>
<section id="18" class="paragraf">

### 18 §

I ett tillstånd till hemlig dataavläsning ska följande anges:

1. under vilken tid som verkställighet får ske,

2. vilket avläsningsbart informationssystem tillståndet avser,

3. vilken uppgiftstyp enligt [2 §](#2) första stycket som får hämtas in,

4. vilka uppgifter som inte får granskas och övriga villkor för att tillgodose intresset av att enskildas personliga integritet inte kränks i onödan,

5. vem som är skäligen misstänkt för brottet eller brotten, om sådan uppgift finns, eller vem en åtgärd enligt [7 §](#7) riktas mot,

6. när tillståndet gäller kameraövervaknings- eller rumsavlyssningsuppgifter, vilken plats som tillståndet avser eller om tillståndet avser en viss person i stället för en viss plats, och

7. om tillståndet är förenat med ett tillträdestillstånd enligt [12 §](#12).

Tiden för verkställighet enligt första stycket 1 får inte bestämmas längre än nödvändigt och får inte överstiga en månad från dagen för beslutet.

Villkor enligt första stycket 4 behöver inte anges om det framstår som obehövligt och tillståndet inte gäller kameraövervaknings- eller rumsavlyssningsuppgifter som avser en viss person i stället för en viss plats. Lag ([2025:123](https://selex.se/eli/sfs/2025/123)).

</section>
<section id="19" class="paragraf">

### 19 §

På förfarandet enligt denna lag tillämpas reglerna i rättegångsbalken om handläggning vid domstol av frågor om tvångsmedel i brottmål och om överklagande av beslut i sådana frågor, om inte något annat anges i denna lag. Handläggningen ska ske skyndsamt.

</section>
<section id="20" class="paragraf">

### 20 §

Ett beslut i frågor om hemlig dataavläsning får verkställas omedelbart.

Om det inte längre finns skäl för ett tillstånd till hemlig dataavläsning, ska den som ansökt om åtgärden eller rätten omedelbart upphäva beslutet.

</section>
<section id="21" class="paragraf" selex:status="upphord" selex:upphor_datum="2026-03-01">

### 21 §

När rätten har beslutat i frågor om hemlig dataavläsning ska den skyndsamt underrätta Säkerhets- och integritetsskyddsnämnden om beslutet.

</section>
<section id="21" class="paragraf" selex:status="ikraft" selex:ikraft_datum="2026-03-01">

### 21 §

När rätten har beslutat i frågor om hemlig dataavläsning ska den skyndsamt underrätta Säkerhets- och integritetsskyddsnämnden vid Myndigheten för säkerhet och integritetsskydd om beslutet. Lag ([2025:1473](https://selex.se/eli/sfs/2025/1473)).

Genomförande av hemlig dataavläsning

</section>

</section>
<section id="tillåtna-tekniska-metoder">

## Tillåtna tekniska metoder

<section id="22" class="paragraf">

### 22 §

När ett tillstånd till hemlig dataavläsning har beviljats får de tekniska hjälpmedel som behövs för avläsningen och upptagningen användas. Om det är nödvändigt får systemskydd brytas eller kringgås och tekniska sårbarheter utnyttjas.

</section>

</section>
<section id="teknikanpassning-och-otillåten">

## Teknikanpassning och otillåten tilläggsinformation

<section id="23" class="paragraf">

### 23 §

Vid verkställighet av hemlig dataavläsning ska tekniken och tillvägagångssättet anpassas efter tillståndet. Lag ([2025:123](https://selex.se/eli/sfs/2025/123)).

</section>
<section id="23a" class="paragraf">

### 23 a §

Om uppgifter av någon annan uppgiftstyp än de som anges i tillståndet har hämtats in ska upptagningar och uppteckningar av dessa uppgifter omedelbart förstöras och Säkerhets- och integritetsskyddsnämnden underrättas. Upptagningar och uppteckningar av uppgifter som inte får hämtas in eller granskas enligt villkor i tillståndet ska förstöras i de delar de innehåller sådana uppgifter så snart det står klart att uppgifterna har hämtats in.

Uppgifter som anges i första stycket får inte användas i en brottsutredning till nackdel för den som har omfattats av åtgärden eller för någon annan som uppgifterna avser. Lag ([2025:123](https://selex.se/eli/sfs/2025/123)).

</section>

</section>
<section id="skyldighet-att-medverka">

## Skyldighet att medverka

<section id="24" class="paragraf">

### 24 §

Den som bedriver verksamhet som ska anmälas enligt 2 kap. [1 §](#kap2.1) lagen ([2022:482](https://selex.se/eli/sfs/2022/482)) om elektronisk kommunikation är på begäran av den verkställande myndigheten skyldig att medverka i samband med verkställighet av hemlig dataavläsning.

Den som medverkar enligt första stycket har rätt till ersättning för kostnader som uppstår vid sådan medverkan. Ersättningen ska betalas av den verkställande myndigheten. Lag ([2022:510](https://selex.se/eli/sfs/2022/510)).

</section>

</section>
<section id="aktsamhetskrav">

## Aktsamhetskrav

<section id="25" class="paragraf">

### 25 §

När ett beslut om hemlig dataavläsning verkställs får någon olägenhet eller skada inte förorsakas utöver vad som är absolut nödvändigt. Informationssäkerheten i andra avläsningsbara informationssystem än det tillståndet avser får dock inte åsidosättas, försämras eller skadas till följd av verkställigheten.

När verkställigheten avslutas ska den verkställande myndigheten vidta de åtgärder som behövs för att informationssäkerheten i det avläsningsbara informationssystem som tillståndet avser ska hålla minst samma nivå som vid verkställighetens början.

Ett tekniskt hjälpmedel som har använts ska tas bort, avinstalleras eller annars göras obrukbart så snart det kan ske efter att tiden för tillståndet har gått ut eller tillståndet upphävts.

</section>
<section id="26" class="paragraf">

### 26 §

Den verkställande myndigheten ska utse en eller flera personer som får verkställa hemlig dataavläsning. Sådana personer ska vara särskilt lämpade för uppdraget och ha särskilda kunskaper om informationssäkerhet samt den särskilda kompetens, utbildning och erfarenhet som i övrigt är nödvändig.

</section>

</section>
<section id="förbud-att-hämta-in-vissa-uppg">

## Förbud att hämta in vissa uppgifter

<section id="27" class="paragraf">

### 27 §

Hemlig dataavläsning enligt [2 §](#2) första stycket 6 får inte avse uppgifter som enligt [27 kap. 2 § rättegångsbalken](https://selex.se/eli/sfs/1942/740#kap27.2) hindrar beslag.

Hemlig dataavläsning som gäller kommunikationsavlyssnings- eller rumsavlyssningsuppgifter får inte avse uppgifter i telefonsamtal, samtal eller andra meddelanden eller tal där någon som yttrar sig, på grund av bestämmelserna i [36 kap. 5 § andra-sjätte styckena rättegångsbalken](https://selex.se/eli/sfs/1942/740#kap36.5), inte skulle ha kunnat höras som vittne om det som har sagts eller på annat sätt kommit fram.

Om det under eller efter verkställigheten kommer fram uppgifter som omfattas av första eller andra stycket ska granskningen av dessa uppgifter omedelbart avbrytas. Upptagningar och uppteckningar ska omedelbart förstöras i de delar som de omfattas av förbudet. Lag ([2025:123](https://selex.se/eli/sfs/2025/123)).

</section>

</section>
<section id="överskottsinformation-granskni">

## Överskottsinformation, granskning och underrättelse till enskilda

</section>
<section id="förundersökning">

## Förundersökning

<section id="28" class="paragraf">

### 28 §

När hemlig dataavläsning används eller har använts under en förundersökning ska [27 kap. 23 a och 24 §§ rättegångsbalken](https://selex.se/eli/sfs/1942/740#kap27.23a) tillämpas för åtgärden.

För underrättelse till en enskild vid hemlig dataavläsning under förundersökning gäller [27 kap. 31-33 §§ rättegångsbalken](https://selex.se/eli/sfs/1942/740#kap27.31). Det som anges där om

- hemlig kameraövervakning ska tillämpas för hemlig dataavläsning som gäller kameraövervakningsuppgifter

- hemlig rumsavlyssning ska tillämpas för hemlig dataavläsning som gäller rumsavlyssningsuppgifter

- hemlig avlyssning av elektronisk kommunikation ska tillämpas för hemlig dataavläsning i övrigt

- telefonnummer, annan adress eller en viss elektronisk kommunikationsutrustning ska avse avläsningsbart informationssystem. Lag ([2025:123](https://selex.se/eli/sfs/2025/123)).

</section>

</section>
<section id="förhindrande-av-vissa-särskilt">

## Förhindrande av vissa särskilt allvarliga brott

<section id="29" class="paragraf" selex:status="upphord" selex:upphor_datum="2028-10-01">

### 29 §

När hemlig dataavläsning används eller har använts i fall som anges i [7 §](#7) ska 12-[14 §](#14)§ lagen ([2007:979](https://selex.se/eli/sfs/2007/979)) om åtgärder för att förhindra vissa särskilt allvarliga brott tillämpas.

För underrättelse till en enskild vid hemlig dataavläsning i fall som anges i [7 §](#7) gäller 16-[18 §](#18)§ lagen om åtgärder för att förhindra vissa särskilt allvarliga brott. Det som anges där om

- hemlig kameraövervakning ska tillämpas för hemlig dataavläsning som gäller kameraövervakningsuppgifter

- hemlig rumsavlyssning ska tillämpas för hemlig dataavläsning som gäller rumsavlyssningsuppgifter

- hemlig avlyssning av elektronisk kommunikation ska tillämpas för hemlig dataavläsning i övrigt

- telefonnummer, annan adress eller en viss elektronisk kommunikationsutrustning ska avse avläsningsbart informationssystem. Lag ([2025:123](https://selex.se/eli/sfs/2025/123)).

</section>
<section id="29" class="paragraf" selex:status="ikraft" selex:ikraft_datum="2028-10-01">

### 29 §

När hemlig dataavläsning används eller har använts i fall som anges i [7 §](#7) ska 12-[14 §](#14)§ lagen ([2007:979](https://selex.se/eli/sfs/2007/979)) om åtgärder för att förhindra vissa särskilt allvarliga brott tillämpas.

För underrättelse till en enskild vid hemlig dataavläsning i fall som anges i [7 §](#7) gäller 16-[18 §](#18)§ lagen om åtgärder för att förhindra vissa särskilt allvarliga brott. Det som anges där om

- hemlig kameraövervakning ska tillämpas för hemlig dataavläsning som gäller kameraövervakningsuppgifter

- hemlig avlyssning av elektronisk kommunikation ska tillämpas för hemlig dataavläsning i övrigt

- telefonnummer, annan adress eller en viss elektronisk kommunikationsutrustning ska avse avläsningsbart informationssystem. Lag ([2025:124](https://selex.se/eli/sfs/2025/124)).

</section>

</section>
<section id="särskild-kontroll-av-vissa-utl">

## Särskild kontroll av vissa utlänningar

<section id="30" class="paragraf">

### 30 §

När hemlig dataavläsning används eller har använts i fall som anges i [9 §](#9) ska 5 kap. 20 och [23 §](#23)§ lagen ([2022:700](https://selex.se/eli/sfs/2022/700)) om särskild kontroll av vissa utlänningar tillämpas. Det som anges där om hemlig avlyssning av elektronisk kommunikation, hemlig övervakning av elektronisk kommunikation och hemlig kameraövervakning ska tillämpas för hemlig dataavläsning. Lag ([2022:711](https://selex.se/eli/sfs/2022/711)).

</section>

</section>
<section id="förebyggande-förhindrande-och">

## Förebyggande, förhindrande och upptäckande av brottslig verksamhet

<section id="31" class="paragraf">

### 31 §

När hemlig dataavläsning används eller har använts i fall som anges i [10 §](#10) ska 6 och [7 §](#7)§ lagen ([2012:278](https://selex.se/eli/sfs/2012/278)) om inhämtning av uppgifter om elektronisk kommunikation i de brottsbekämpande myndigheternas underrättelseverksamhet tillämpas. Det som anges där om inhämtning av uppgifter ska tillämpas för hemlig dataavläsning. Lag ([2025:123](https://selex.se/eli/sfs/2025/123)).

</section>

</section>
<section id="tystnadsplikt">

## Tystnadsplikt

<section id="32" class="paragraf">

### 32 §

Den som i samband med verksamhet som ska anmälas enligt 2 kap. [1 §](#kap2.1) lagen ([2022:482](https://selex.se/eli/sfs/2022/482)) om elektronisk kommunikation har fått del av eller tillgång till en uppgift som hänför sig till användning av hemlig dataavläsning, får inte obehörigen föra vidare eller utnyttja det han eller hon fått del av eller tillgång till. Lag ([2022:510](https://selex.se/eli/sfs/2022/510)).

</section>

</section>
<section id="rätt-att-meddela-föreskrifter">

## Rätt att meddela föreskrifter

<section id="33" class="paragraf">

### 33 §

Regeringen eller den myndighet som regeringen bestämmer kan med stöd av [8 kap. 7 § regeringsformen](https://selex.se/eli/sfs/1974/152#kap8.7) meddela närmare föreskrifter om

1. underrättelser enligt [23 a §](#23a), och

2. medverkan och ersättning enligt [24 §](#24). Lag ([2025:123](https://selex.se/eli/sfs/2025/123)).

</section>

</section>
<section id="dokumentation">

## Dokumentation

<section id="34" class="paragraf">

### 34 §

Beslut och åtgärder som rör hemlig dataavläsning ska dokumenteras. Lag ([2025:123](https://selex.se/eli/sfs/2025/123)).


</section>

</section>
<section id="övergångsbestämmelser" selex:status="upphavd" selex:upphavd="true">

## Övergångsbestämmelser

[2022:711](https://selex.se/eli/sfs/2022/711)

1. Denna lag träder i kraft den 1 juli 2022.

2. Bestämmelsen i [9 §](#9) första stycket 1 i den nya lydelsen tillämpas även vid ett beslut om utvisning som har meddelats före ikraftträdandet enligt [1 §](#1) 2 och [2 §](#2) första stycket i den upphävda lagen ([1991:572](https://selex.se/eli/sfs/1991/572)) om särskild utlänningskontroll.

[2023:540](https://selex.se/eli/sfs/2023/540)

1. Denna lag träder i kraft den 1 oktober 2023.

2. Äldre föreskrifter gäller fortfarande för tillstånd som har beviljats före ikraftträdandet.

[2024:566](https://selex.se/eli/sfs/2024/566)

1. Denna lag träder i kraft den 1 september 2024.

2. Äldre föreskrifter gäller fortfarande för tillstånd som har beviljats före ikraftträdandet.

[2025:123](https://selex.se/eli/sfs/2025/123)

1. Denna lag träder i kraft den 1 april 2025.

2. Äldre föreskrifter gäller fortfarande för tillstånd som har beviljats före ikraftträdandet.

3. För uppgifter från hemlig dataavläsning som har verkställts före ikraftträdandet gäller 28, 29 och [31 §](#31)§ i den äldre lydelsen.

</section>

</article>