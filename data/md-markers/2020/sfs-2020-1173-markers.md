---
beteckning: "2020:1173"
rubrik: Lag om vissa utsläpp av växthusgaser
departement: Klimat- och näringslivsdepartementet
utfardad_datum: 2020-12-03
ikraft_datum: 2021-01-01
publicerad_datum: 2026-01-02
forarbeten: - "PROP 2020/21:27"
  - "BET 2020/21:MJU4"
  - "RSKR 2020/21:84"
pdf_url: https://svenskforfattningssamling.se/sites/default/files/sfs/2020-12/SFS2020-1173.pdf
andringsforfattningar:
  - beteckning: "2023:695"
    rubrik: Lag om ändring i lagen om vissa utsläpp av växthusgaser
    ikraft_datum: 2024-01-01
    anteckningar: "ändr. 1, 2, 3, 4, 5, 6, 7, 8, 9, 10, 13, 16, 25, 26, 27, 31, 33, 35, 41, 44 §§; nya 4 a, 11 a, 11 b, 11 c, 42 a §§, rubr. närmast före 11 b, 42 a §§"
  - beteckning: "2024:687"
    rubrik: Lag om ändring i lagen om vissa utsläpp av växthusgaser
    ikraft_datum: 2024-11-01
    anteckningar: "ändr. 2, 5, 6, 7, 9, 16, 25, 26, 31, 33, 38 §§; ny 4 b §"
  - beteckning: "2025:908"
    rubrik: Lag om ändring i lagen om vissa utsläpp av växthusgaser
    ikraft_datum: 2026-01-01
    anteckningar: "nya 42 b, 42 c, 42 d, 43 a §§, rubr. närmast före 43 a §"
---
<article selex:utfardad_datum="2020-12-03" selex:ikraft_datum="2021-01-01">

# Lag om vissa utsläpp av växthusgaser

<section id="lagens-syfte-och-innehåll">

## Lagens syfte och innehåll

<section id="1" class="paragraf">

### 1 §

Denna lag syftar till att främja kostnadseffektiva och ekonomiskt effektiva minskningar av utsläppen av växthusgaser.

</section>

</section>
<section id="lagen-kompletterar">

## Lagen kompletterar

- EU-förordningar som har antagits med stöd av Europaparlamentets och rådets direktiv 2[003/87/EG](https://eur-lex.europa.eu/legal-content/SV/ALL/?uri=celex%3A3003L0087) av den 13 oktober 2003 om ett system för handel med utsläppsrätter för växthusgaser inom unionen och om ändring av rådets direktiv [96/61/EG](https://eur-lex.europa.eu/legal-content/SV/ALL/?uri=celex%3A31996L0061), i lydelsen enligt Europaparlamentets och rådets direktiv [(EU) 2023/959](https://eur-lex.europa.eu/legal-content/SV/ALL/?uri=celex%3A32023R0959) (utsläppshandelsdirektivet), och

- Europaparlamentets och rådets förordning [(EU) 2015/757](https://eur-lex.europa.eu/legal-content/SV/ALL/?uri=celex%3A32015R0757) av den 29 april 2015 om övervakning, rapportering och verifiering av koldioxidutsläpp från sjötransporter och om ändring av direktiv 2[009/16/EG](https://eur-lex.europa.eu/legal-content/SV/ALL/?uri=celex%3A3009L0016) (EU:s MRV-förordning) och EU-förordningar som har antagits med stöd av den förordningen. Lag ([2023:695](https://selex.se/eli/sfs/2023/695)).

</section>
<section id="ordförklaringar">

## Ordförklaringar

<section id="2" class="paragraf">

### 2 §

I denna lag avses med

utsläpp av växthusgaser:

1. frigörande av koldioxid, dikväveoxid eller perfluorkolväten från en eller flera källor belägna inom en anläggning,

2. frigörande av koldioxid från ett luftfartyg i en flygverksamhet,

3. frigörande av koldioxid, metan eller dikväveoxid från ett fartyg i en sjötransportverksamhet, eller

4. frigörande av koldioxid från en bränsleverksamhet,

ton koldioxidekvivalenter: ett ton koldioxid eller den mängd dikväveoxid, metan, eller perfluorkolväten som medför en lika stor klimatpåverkan som utsläpp av ett ton koldioxid,

utsläppsrätt: en rätt att släppa ut ett ton koldioxidekvivalenter under en fastställd period i enlighet med denna lag och föreskrifter som har meddelats med stöd av lagen,

reduktionsenhet: ett instrument som får användas för att kompensera utsläpp av växthusgaser från flygverksamhet i enlighet med föreskrifter som har meddelats med stöd av denna lag, och

icke-koldioxideffekter: klimatpåverkan från utsläpp av kväveoxider, sotpartiklar eller oxiderade svavelföreningar som uppstår genom förbränning av bränsle i ett luftfartyg, och klimatpåverkan av vattenånga, inklusive kondensstrimmor som uppstår från sådan förbränning. Lag ([2024:687](https://selex.se/eli/sfs/2024/687)).

</section>
<section id="3" class="paragraf">

### 3 §

Med anläggning avses i denna lag en fast teknisk enhet där det bedrivs en eller flera verksamheter, liksom all annan därmed direkt förknippad verksamhet som är tekniskt knuten till de verksamheter som bedrivs på platsen och som kan påverka utsläpp och föroreningar. Lag ([2023:695](https://selex.se/eli/sfs/2023/695)).

</section>
<section id="4" class="paragraf">

### 4 §

Med flygverksamhet avses i denna lag en eller flera flygningar med luftfartyg som ger upphov till utsläpp av växthusgaser och som

1. avgår från eller ankommer till en flygplats inom Europeiska ekonomiska samarbetsområdet eller i ett sådant annat tredjeland med vilket Europeiska unionen har ett avtal om ömsesidigt erkännande av utsläppsrätter enligt artikel 25 i utsläppshandelsdirektivet, eller

2. utförs mellan flygplatser i två olika tredjeländer. Lag ([2023:695](https://selex.se/eli/sfs/2023/695)).

</section>
<section id="4a" class="paragraf">

### 4 a §

Med sjötransportverksamhet avses i denna lag sådan transportverksamhet med fartyg till sjöss och i hamn som ger upphov till utsläpp av växthusgaser och som omfattas av artikel 2 i EU:s MRV-förordning. Lag ([2023:695](https://selex.se/eli/sfs/2023/695)).

</section>
<section id="4b" class="paragraf">

### 4 b §

I denna lag avses med

bränsleverksamhet: en verksamhet som innebär att bränsleprodukter tillgängliggörs för konsumtion,

bränsleprodukter: energiprodukter som avses i 1 kap. [3 §](#kap1.3) lagen ([1994:1776](https://selex.se/eli/sfs/1994/1776)) om skatt på energi och som används för förbränning samt produkter som avses i 2 kap. [4 §](#kap2.4) samma lag och som används för förbränning,

tillgängliggöra bränsleprodukter för konsumtion: hantera bränsleprodukter på ett sätt som innebär att skattskyldighet inträder enligt lagen om skatt på energi, och

frigörande av koldioxid från en bränsleverksamhet: tillgängliggörande av bränsleprodukter för konsumtion, där frigörandet motsvaras av den mängd koldioxid som frigörs vid förbränning av bränsleprodukterna. Lag ([2024:687](https://selex.se/eli/sfs/2024/687)).

</section>
<section id="5" class="paragraf">

### 5 §

Med verksamhetsutövare avses i denna lag varje fysisk eller juridisk person som

1. i fråga om en anläggning eller en flygverksamhet

a) driver verksamheten eller innehar anläggningen eller på annat sätt har rätt att fatta avgörande ekonomiska beslut om verksamhetens eller anläggningens tekniska drift, eller

b) äger ett luftfartyg som ingår i flygverksamheten, om den som driver flygverksamheten inte kan identifieras,

2. i fråga om en sjötransportverksamhet

a) äger ett fartyg som ingår i sjötransportverksamheten, eller

b) har tagit över fartygsägarens ansvar för fartygets drift och har gått med på att överta de skyldigheter som följer av bestämmelserna i bilaga I till Europaparlamentets och rådets förordning (EG) nr 336/2006 av den 15 februari 2006 om genomförande av Internationella säkerhetsorganisationskoden i gemenskapen och upphävande av rådets förordning (EG) nr 3051/95, eller

3. driver en bränsleverksamhet. Lag ([2024:687](https://selex.se/eli/sfs/2024/687)).

</section>
<section id="6" class="paragraf">

### 6 §

I denna lag avses med

utsläppsrapport: en sådan skriftlig rapport som avses i

1. artiklarna 68 och 75p i kommissionens genomförandeförordning [(EU) 2018/2066](https://eur-lex.europa.eu/legal-content/SV/ALL/?uri=celex%3A32066R2018) av den 19 december 2018 om övervakning och rapportering av växthusgasutsläpp i enlighet med Europaparlamentets och rådets direktiv 2[003/87/EG](https://eur-lex.europa.eu/legal-content/SV/ALL/?uri=celex%3A3003L0087) och om ändring av kommissionens förordning [(EU) nr 601/2012](https://eur-lex.europa.eu/legal-content/SV/ALL/?uri=celex%3A32012R0601) (övervaknings- och rapporteringsförordningen), eller

2. artiklarna 11 och 11 a i EU:s MRV-förordning,

övervakningsplan: en sådan skriftlig redogörelse som avses i

1. artikel 12 i övervaknings- och rapporteringsförordningen, eller

2. artikel 6 i EU:s MRV-förordning, och

rapport om verksamhetsnivå: en sådan skriftlig rapport som avses i artikel 3 i kommissionens genomförandeförordning [(EU) 2019/1842](https://eur-lex.europa.eu/legal-content/SV/ALL/?uri=celex%3A31842R2019) av den 31 oktober 2019 om tillämpningsföreskrifter för Europaparlamentets och rådets direktiv 2[003/87/EG](https://eur-lex.europa.eu/legal-content/SV/ALL/?uri=celex%3A3003L0087) vad gäller ytterligare åtgärder i samband med justeringar av gratis tilldelning av utsläppsrätter på grund av förändringar av verksamhetsnivå. Lag ([2024:687](https://selex.se/eli/sfs/2024/687)).

</section>

</section>
<section id="tillstånd">

## Tillstånd

<section id="7" class="paragraf">

### 7 §

Regeringen får meddela föreskrifter om att

1. det för en anläggning eller en bränsleverksamhet ska krävas tillstånd till utsläpp av växthusgaser och vad en ansökan om tillstånd ska innehålla, och

2. en verksamhetsutövare för en anläggning vars verksamhet inte längre omfattas av tillståndsplikt ska kunna behålla tillståndet. Lag ([2024:687](https://selex.se/eli/sfs/2024/687)).

</section>
<section id="8" class="paragraf">

### 8 §

Frågor om tillstånd till utsläpp av växthusgaser prövas av en tillståndsmyndighet efter ansökan av verksamhetsutövaren.

Den myndighet som regeringen bestämmer är tillståndsmyndighet. Lag ([2023:695](https://selex.se/eli/sfs/2023/695)).

</section>
<section id="9" class="paragraf">

### 9 §

Tillståndsmyndigheten får återkalla ett tillstånd till utsläpp av växthusgaser, om

1. verksamhetsutövaren inte har följt ett tillståndsvillkor och avvikelsen är av allvarlig art,

2. verksamhetsutövaren allvarligt åsidosätter det som är föreskrivet om rapportering eller överlämnande av utsläppsrätter,

3. de tillstånd som behövs enligt miljöbalken eller äldre miljölagstiftning saknas,

4. tillståndet ersätts med ett nytt tillstånd, eller

5. verksamheten inte kräver tillstånd till utsläpp av växthusgaser, och tillståndsmyndigheten inte har beslutat att verksamhetsutövaren får behålla tillståndet enligt föreskrifter som har meddelats med stöd av [7 §](#7) 2. Lag ([2024:687](https://selex.se/eli/sfs/2024/687)).

</section>
<section id="10" class="paragraf">

### 10 §

Om det behövs för att uppfylla Sveriges förpliktelser till följd av medlemskapet i Europeiska unionen, får tillståndsmyndigheten återkalla ett tillstånd till utsläpp av växthusgaser eller ändra eller upphäva villkor i ett sådant tillstånd. Lag ([2023:695](https://selex.se/eli/sfs/2023/695)).

</section>

</section>
<section id="flygverksamhet">

## Flygverksamhet

<section id="11" class="paragraf">

### 11 §

Regeringen får meddela föreskrifter om att det ska krävas en övervakningsplan för att bedriva flygverksamhet.

</section>
<section id="11a" class="paragraf">

### 11 a §

Regeringen får meddela föreskrifter om att utsläpp av växthusgaser från flygverksamhet ska kompenseras genom annullering av reduktionsenheter och hur det ska gå till. Lag ([2023:695](https://selex.se/eli/sfs/2023/695)).

</section>

</section>
<section id="sjötransportverksamhet">

## Sjötransportverksamhet

<section id="11b" class="paragraf">

### 11 b §

En verksamhetsutövare som har haft kostnader för att överlämna utsläppsrätter enligt [16 §](#16) har rätt till ersättning för de kostnaderna från en aktör som har tagit över ansvaret för driften av verksamhetsutövarens fartyg.

En aktör ska anses ha tagit över driften av ett fartyg om aktören har ingått ett avtal med verksamhetsutövaren som innebär att aktören har befogenhet att bestämma

1. fartygets färdplan och hastighet,

2. vilken last som fartyget ska transportera, eller

3. vilket bränsle som ska köpas in för fartygets drift. Lag ([2023:695](https://selex.se/eli/sfs/2023/695)).

</section>
<section id="11c" class="paragraf">

### 11 c §

Första domstol i tvistemål om ett förhållande som avses i [11 b §](#11b) är den tingsrätt som avses i [21 kap. 1 § sjölagen](https://selex.se/eli/sfs/1994/1009#kap21.1) ([1994:1009](https://selex.se/eli/sfs/1994/1009)).

Behörigheten för en sjörättsdomstol att ta upp ett tvistemål som avses i första stycket ska bestämmas enligt [21 kap. 2 § sjölagen](https://selex.se/eli/sfs/1994/1009#kap21.2). Lag ([2023:695](https://selex.se/eli/sfs/2023/695)).

</section>

</section>
<section id="anmälan-av-ändringar">

## Anmälan av ändringar

<section id="12" class="paragraf">

### 12 §

Regeringen får meddela föreskrifter om att verksamhetsutövaren ska anmäla ändringar av verksamheten.

</section>

</section>
<section id="utsläppsrätter">

## Utsläppsrätter

<section id="13" class="paragraf">

### 13 §

Regeringen får meddela föreskrifter om att utsläpp av växthusgaser ska täckas av utsläppsrätter. Lag ([2023:695](https://selex.se/eli/sfs/2023/695)).

</section>
<section id="14" class="paragraf">

### 14 §

Utsläppsrätter får, efter ansökan, tilldelas en verksamhetsutövare som

1. har tillstånd till utsläpp av växthusgaser, för en anläggning som omfattas av tillståndet, eller

2. driver sådan flygverksamhet som avses i [4 §](#4) 1, för den verksamhet som omfattas av en övervakningsplan.

</section>
<section id="15" class="paragraf">

### 15 §

Regeringen eller den myndighet som regeringen bestämmer får meddela ytterligare föreskrifter om tilldelning av utsläppsrätter.

</section>
<section id="16" class="paragraf">

### 16 §

Verksamhetsutövaren ska överlämna det antal utsläppsrätter som motsvarar de sammanlagda utsläppen av växthusgaser från

1. en anläggning för vilken det krävs tillstånd till utsläpp av växthusgaser eller för vilken verksamhetsutövaren fått behålla tillståndet,

2. en bränsleverksamhet för vilken det krävs tillstånd till utsläpp av växthusgaser,

3. en sådan flygverksamhet som avses i [4 §](#4) 1 och som ska omfattas av en övervakningsplan, eller

4. en sjötransportverksamhet. Lag ([2024:687](https://selex.se/eli/sfs/2024/687)).

</section>
<section id="17" class="paragraf">

### 17 §

Regeringen får meddela föreskrifter om

1. utfärdande och återlämnande av utsläppsrätter, och

2. undantag från skyldigheten att överlämna utsläppsrätter enligt [16 §](#16).

Regeringen får meddela ytterligare föreskrifter om skyldigheten att överlämna utsläppsrätter.

</section>
<section id="18" class="paragraf">

### 18 §

En utsläppsrätt får överlåtas till fysiska och juridiska personer i Europeiska ekonomiska samarbetsområdet och i ett tredjeland där sådana utsläppsrätter har erkänts i enlighet med artikel 25 i utsläppshandelsdirektivet.

</section>

</section>
<section id="konto-och-registrering-i-union">

## Konto och registrering i unionsregistret

<section id="19" class="paragraf">

### /1122 av den 12 mars 2019 om komplettering av Europaparlamentets och rådets direktiv 2003/ 19 §

Bestämmelser om kontoföring i ett unionsregister av utsläppsrätter finns i kommissionens delegerade förordning (EU) 201987/EG vad gäller unionsregistrets funktion (registerförordningen).

Den myndighet som regeringen bestämmer är nationell administratör (kontoföringsmyndighet) enligt artikel 7.1 i registerförordningen.

</section>
<section id="20" class="paragraf">

### 20 §

Lagen ([1998:1479](https://selex.se/eli/sfs/1998/1479)) om värdepapperscentraler och kontoföring av finansiella instrument ska inte tillämpas på kontoföring av utsläppsrätter.

</section>
<section id="21" class="paragraf">

### 21 §

Regeringen eller den myndighet som regeringen bestämmer får meddela föreskrifter om förfarandet för att

1. ansöka om att öppna ett konto i unionsregistret, och

2. registrera ombud, kontrollörer och transaktioner enligt registerförordningen.

</section>
<section id="22" class="paragraf">

### 22 §

Regeringen får meddela föreskrifter om

1. rättelser av uppgifter i unionsregistret, och

2. avstängningar av tillträdesrätt till konto i unionsregistret.

</section>
<section id="23" class="paragraf">

### 23 §

Den som drabbats av skada till följd av ett fel som rättats enligt föreskrift som har meddelats med stöd av [22 §](#22) har rätt till ersättning av staten, om rättelsen avser en felregistrering som gjorts av kontoföringsmyndigheten.

Ersättning lämnas dock inte om den skadelidande med hänsyn till felets art eller andra omständigheter borde ha insett att det förekommit fel.

</section>
<section id="24" class="paragraf">

### 24 §

En kontoinnehavare ska, med de begränsningar som framgår av kontot, anses ha rätt att förfoga över de utsläppsrätter som finns registrerade på innehavarens konto.

</section>

</section>
<section id="övervakning-rapportering-och-v">

## Övervakning, rapportering och verifiering av utsläpp

<section id="25" class="paragraf">

### 25 §

Regeringen eller den myndighet som regeringen bestämmer får meddela föreskrifter om

1. skyldighet att övervaka och rapportera utsläpp av växthusgaser och icke-koldioxideffekter,

2. när utsläpp av växthusgaser ska anses ha skett,

3. rapportering av hur kostnader som har samband med skyldigheten att överlämna utsläppsrätter i en bränsleverksamhet har förts över på slutanvändare,

4. verifiering av uppgifter, och

5. ackreditering av kontrollörer. Lag ([2024:687](https://selex.se/eli/sfs/2024/687)).

</section>

</section>
<section id="avgifter-för-myndigheters-verk">

## Avgifter för myndigheters verksamhet

<section id="26" class="paragraf">

### 26 §

Regeringen eller den myndighet som regeringen bestämmer får meddela föreskrifter om avgifter för myndigheters kostnader för prövning, kontoföring, tillsyn, avvisning eller kvarhållande av fartyg och förbud för fartyg att anlöpa svensk hamn enligt

1. denna lag eller föreskrifter som har meddelats med stöd av lagen,

2. EU-förordningar som har antagits med stöd av utsläppshandelsdirektivet, eller

3. EU:s MRV-förordning och EU-förordningar som har antagits med stöd av den förordningen. Lag ([2024:687](https://selex.se/eli/sfs/2024/687)).

</section>

</section>
<section id="tillsyn">

## Tillsyn

<section id="27" class="paragraf">

### 27 §

Den myndighet som regeringen bestämmer (tillsynsmyndigheten) utövar tillsyn över att följande författningar följs:

1. denna lag,

2. EU:s MRV-förordning,

3. EU-förordningar som har antagits med stöd av utsläppshandelsdirektivet eller EU:s MRV-förordning, och

4. föreskrifter som har meddelats i anslutning till denna lag eller de EU-förordningar som avses i 2 och 3. Lag ([2023:695](https://selex.se/eli/sfs/2023/695)).

</section>
<section id="28" class="paragraf">

### 28 §

Verksamhetsutövaren ska på begäran av tillsynsmyndigheten ge myndigheten de upplysningar eller de handlingar som behövs för tillsynen.

</section>
<section id="29" class="paragraf">

### 29 §

Om det finns anledning att anta att den som omfattas av tillsynen, eller i förekommande fall dennes ställföreträdare, har begått brott, får denne inte föreläggas vid vite att medverka i utredningen av en fråga som har samband med det misstänkta brottet.

</section>
<section id="30" class="paragraf">

### 30 §

Tillsynsmyndigheten får besluta de förelägganden som behövs för att den som har skyldigheter enligt föreskrifter som omfattas av tillsynen ska fullgöra dessa. Ett föreläggande får förenas med vite.

</section>
<section id="31" class="paragraf">

### 31 §

Tillsynsmyndigheten har, om det behövs för tillsynen, rätt att få tillträde till

1. anläggningar,

2. luftfartyg som ingår i en flygverksamhet,

3. fartyg som används i en sjötransportverksamhet,

4. områden som hör till anläggningar, till luftfartyg som ingår i en flygverksamhet eller till fartyg som används i en sjötransportverksamhet, dock inte bostäder, och

5. lokaler och områden som hör till en bränsleverksamhet, dock inte bostäder.

Polismyndigheten ska ge tillsynsmyndigheten den hjälp som behövs för tillträdet.

Hjälp får begäras endast om

1. det på grund av särskilda omständigheter kan befaras att åtgärden inte kan utföras utan att en polismans särskilda befogenheter enligt [10 §](#10) polislagen ([1984:387](https://selex.se/eli/sfs/1984/387)) behöver användas, eller

2. det annars finns synnerliga skäl. Lag ([2024:687](https://selex.se/eli/sfs/2024/687)).

</section>
<section id="32" class="paragraf">

### 32 §

Tillsynsmyndigheten ska skyndsamt anmäla överträdelser av lagen eller föreskrifter som har meddelats i anslutning till lagen till Polismyndigheten eller Åklagarmyndigheten, om det finns anledning att anta att ett brott har begåtts.

</section>

</section>
<section id="straff">

## Straff

<section id="33" class="paragraf">

### 33 §

Den som med uppsåt eller av oaktsamhet utan tillstånd driver en bränsleverksamhet eller en verksamhet som medför utsläpp av växthusgaser från en anläggning, och därmed bryter mot föreskrifter som regeringen har meddelat med stöd av [7 §](#7) 1, ska dömas för otillåtet utsläpp av växthusgaser till böter eller fängelse i högst två år.

För otillåtet utsläpp av växthusgaser döms även den verksamhetsutövare för en flygverksamhet eller en sjötransportverksamhet som med uppsåt eller av oaktsamhet inte fullgör ett krav på en övervakningsplan enligt

1. föreskrifter som regeringen har meddelat med stöd av [11 §](#11), eller

2. artikel 6 i EU:s MRV-förordning. Lag ([2024:687](https://selex.se/eli/sfs/2024/687)).

</section>
<section id="34" class="paragraf">

### 34 §

Den som med uppsåt eller av oaktsamhet lämnar en oriktig eller vilseledande uppgift i en ansökan om ett tillstånd som krävs enligt föreskrifter som regeringen har meddelat med stöd av [7 §](#7) ska, om åtgärden innebär risk för att tillstånd ges på felaktiga grunder, dömas för försvårande av tillståndsprövning till böter eller fängelse i högst två år.

</section>
<section id="35" class="paragraf">

### 35 §

Den som med uppsåt eller av oaktsamhet lämnar en oriktig eller vilseledande uppgift i en utsläppsrapport ska, om åtgärden innebär risk för att ett för litet antal utsläppsrätter överlämnas eller reduktionsenheter annulleras, dömas för försvårande av kontroll av växthusgasutsläpp till böter eller fängelse i högst två år. Lag ([2023:695](https://selex.se/eli/sfs/2023/695)).

</section>
<section id="36" class="paragraf">

### 36 §

Den som med uppsåt eller av oaktsamhet inte anmäler ändringar i de fall anmälningsskyldighet finns enligt föreskrifter som regeringen har meddelat med stöd av [12 §](#12) ska dömas för brott mot anmälningsskyldighet till böter eller fängelse i högst två år.

</section>
<section id="37" class="paragraf">

### 37 §

Den som med uppsåt eller av oaktsamhet lämnar en oriktig eller uppenbart vilseledande uppgift i en ansökan om tilldelning av utsläppsrätter ska, om åtgärden innebär risk för att ett för stort antal utsläppsrätter tilldelas, dömas för försvårande av utsläppsrättstilldelning till böter eller fängelse i högst två år.

För försvårande av utsläppsrättstilldelning döms även den som med uppsåt eller av oaktsamhet lämnar en oriktig eller uppenbart vilseledande uppgift i en rapport om verksamhetsnivå, om åtgärden innebär risk för att ett för stort antal utsläppsrätter tilldelas.

</section>
<section id="38" class="paragraf">

### 38 §

Om en gärning som avses i 34-[37 §](#37)§ är ringa ska det inte dömas till ansvar.

Det ska inte heller dömas till ansvar om en gärning som avses i [33 §](#33) första stycket är ringa och gärningen har begåtts i en bränsleverksamhet. Lag ([2024:687](https://selex.se/eli/sfs/2024/687)).

</section>
<section id="39" class="paragraf">

### 39 §

Till ansvar enligt denna lag döms det inte om ansvar för gärningen kan dömas ut enligt brottsbalken.

</section>
<section id="40" class="paragraf">

### 40 §

Om ett vitesföreläggande har överträtts och överträdelsen ligger till grund för en ansökan om att döma ut vitet, döms det inte till ansvar enligt denna lag för en gärning som omfattas av föreläggandet.

</section>

</section>
<section id="förseningsavgift-och-sanktions">

## Förseningsavgift och sanktionsavgift

<section id="41" class="paragraf">

### 41 §

Regeringen får meddela föreskrifter om att en förseningsavgift eller sanktionsavgift ska betalas av den som åsidosätter bestämmelser i

1. denna lag eller föreskrifter som har meddelats med stöd av lagen,

2. EU-förordningar som har antagits med stöd av utsläppshandelsdirektivet, eller

3. EU:s MRV-förordning och EU-förordningar som har antagits med stöd av den förordningen. Lag ([2023:695](https://selex.se/eli/sfs/2023/695)).

</section>

</section>
<section id="verksamhetsförbud-för-flygverk">

## Verksamhetsförbud för flygverksamhet

<section id="42" class="paragraf">

### 42 §

Regeringen får meddela föreskrifter om sådana verksamhetsförbud som avses i artikel 16.10 i utsläppshandelsdirektivet.

</section>

</section>
<section id="avvisning-kvarhållande-och-anl">

## Avvisning, kvarhållande och anlöpsförbud

<section id="42a" class="paragraf">

### 42 a §

Regeringen får meddela föreskrifter om sådana beslut om avvisning och kvarhållande av fartyg och förbud för fartyg att anlöpa svensk hamn som avses i artikel 16.11a i utsläppshandelsdirektivet. Lag ([2023:695](https://selex.se/eli/sfs/2023/695)).

</section>
<section id="42b" class="paragraf">

### 42 b §

Ett beslut om avvisning eller kvarhållande av fartyg eller om förbud för fartyg att anlöpa svensk hamn enligt EU:s MRV-förordning eller enligt föreskrifter som har meddelats med stöd av [42 a §](#42a) får förenas med vite. Lag ([2025:908](https://selex.se/eli/sfs/2025/908)).

</section>
<section id="42c" class="paragraf">

### 42 c §

Polismyndigheten och Kustbevakningen ska ge den myndighet som har beslutat om kvarhållande av fartyg eller om förbud för fartyg att anlöpa svensk hamn den hjälp som behövs för att

1. verkställa ett beslut om kvarhållande av fartyg, eller

2. förhindra överträdelser av ett förbud för fartyg att anlöpa svensk hamn. Lag ([2025:908](https://selex.se/eli/sfs/2025/908)).

</section>
<section id="42d" class="paragraf">

### 42 d §

När Kustbevakningen ger hjälp enligt [42 c §](#42c) tillämpas bestämmelserna om en kustbevakningstjänstemans rätt att använda våld i 2 kap. [4 §](#kap2.4) första stycket 1 och 4-6 och andra stycket kustbevakningslagen ([2019:32](https://selex.se/eli/sfs/2019/32)). Lag ([2025:908](https://selex.se/eli/sfs/2025/908)).

</section>

</section>
<section id="offentliggörande-av-en-verksam">

## Offentliggörande av en verksamhetsutövares namn

<section id="43" class="paragraf">

### 43 §

Regeringen får meddela föreskrifter om att tillsynsmyndigheten ska offentliggöra namnet på en verksamhetsutövare som inte överlämnat tillräckligt många utsläppsrätter enligt [16 §](#16).

</section>

</section>
<section id="utdömande-av-vite">

## Utdömande av vite

<section id="43a" class="paragraf">

### 43 a §

Frågor om utdömande av vite som har förelagts enligt denna lag prövas av den mark- och miljödomstol inom vars område den beslutande myndigheten ligger. Lag ([2025:908](https://selex.se/eli/sfs/2025/908)).

</section>

</section>
<section id="överklagande">

## Överklagande

<section id="44" class="paragraf">

### 44 §

Beslut enligt denna lag, enligt föreskrifter som har meddelats med stöd av lagen, enligt EU:s MRV-förordning, eller enligt de EU-förordningar som har antagits med stöd av EU:s MRV-förordning eller utsläppshandelsdirektivet får överklagas till mark- och miljödomstolen. Lag ([2023:695](https://selex.se/eli/sfs/2023/695)).

</section>
<section id="45" class="paragraf">

### 45 §

Bestämmelser om överklagande av mark- och miljödomstolens domar och beslut finns i 1 kap. [2 §](#kap1.2) första stycket och 5 kap. lagen ([2010:921](https://selex.se/eli/sfs/2010/921)) om mark- och miljödomstolar.


</section>

</section>
<section id="övergångsbestämmelser" selex:status="upphavd" selex:upphavd="true">

## Övergångsbestämmelser

[2020:1173](https://selex.se/eli/sfs/2020/1173)

1. Denna lag träder i kraft den 1 januari 2021.

2. Genom lagen upphävs lagen ([2004:1199](https://selex.se/eli/sfs/2004/1199)) om handel med utsläppsrätter.

3. Den upphävda lagen gäller fortfarande i fråga om tillsyn av sådana utsläpp av växthusgaser som har skett före utgången av 2020 och återlämnande samt överlämnande av utsläppsrätter för sådana utsläpp.

4. Den upphävda lagen gäller fortfarande för deltagande i och tillgodoräknande av utsläppsminskningar från de projektbaserade mekanismerna i Kyotoprotokollet till Förenta nationernas ramkonvention om klimatförändringar under den andra åtagandeperioden i Kyotoprotokollet, dock längst till dess att avräkningen för den andra åtagandeperioden har gjorts.

5. Tillstånd, villkor, förelägganden och övriga beslut som har meddelats enligt lagen ([2004:1199](https://selex.se/eli/sfs/2004/1199)) om handel med utsläppsrätter eller enligt föreskrifter som har meddelats med stöd av den lagen ska anses meddelade enligt motsvarande bestämmelser i denna lag eller föreskrifter som har meddelats med stöd av denna lag.

</section>

</article>