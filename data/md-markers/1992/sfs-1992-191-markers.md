---
beteckning: "1992:191"
rubrik: Avgiftsförordning
departement: Finansdepartementet
utfardad_datum: 1992-04-23
ikraft_datum: 1992-07-01
publicerad_datum: 2026-01-02
forarbeten: - "RSKR 1989/90:289"
pdf_url: https://svenskforfattningssamling.se/sites/default/files/sfs/1992-04/SFS1992-191.pdf
andringsforfattningar:
  - beteckning: "1993:431"
    rubrik: Förordning om ändring i avgiftsförordningen
    ikraft_datum: 1993-07-01
    anteckningar: "ändr. 4, 5, 26 §§, ikrafttr.- och övergångsbest."
  - beteckning: "1993:1255"
    rubrik: Förordning om ändring i avgiftsförordningen
    ikraft_datum: 1994-01-01
    anteckningar: "ändr. 11, 22 §§; nya 30 a §, rubr. närmast före 30 a §"
  - beteckning: "1994:356"
    rubrik: Förordning om ändring i avgiftsförordningen
    ikraft_datum: 1994-07-01
    anteckningar: ändr. 15 §
  - beteckning: "1995:687"
    rubrik: Förordning om ändring i avgiftsförordningen
    ikraft_datum: 1995-07-01
    anteckningar: "ändr. 4, 10, 11, 16, 17, 18, 20 §§"
  - beteckning: "1996:1196"
    rubrik: Förordning om ändring i avgiftsförordningen
    ikraft_datum: 1997-01-01
    anteckningar: "ändr. 1, 2, 25, 27 §§; ny 1 a §"
  - beteckning: "1997:629"
    rubrik: Förordning om ändring i avgiftsförordningen
    ikraft_datum: 1997-12-01
    anteckningar: ändr. 21 §
  - beteckning: "1998:435"
    rubrik: Förordning om ändring i avgiftsförordningen
    ikraft_datum: 1998-07-01
    anteckningar: "ändr. 7, 8, 31 §§"
  - beteckning: "1998:1422"
    rubrik: Förordning om ändring i avgiftsförordningen
    ikraft_datum: 1999-01-01
    anteckningar: ändr. 1 a §
  - beteckning: "1999:899"
    rubrik: Förordning om ändring i avgiftsförordningen
    ikraft_datum: 2000-01-01
    anteckningar: "upph. 27, 28, 29, 30 §§; ändr. 4, 7, 19 §§"
  - beteckning: "2001:868"
    rubrik: Förordning om ändring i avgiftsförordningen
    ikraft_datum: 2002-01-01
    anteckningar: "ändr. 1 a, 10 §§"
  - beteckning: "2003:261"
    rubrik: Förordning om ändring i avgiftsförordningen
    ikraft_datum: 2003-07-01
    anteckningar: ändr. 22 §
  - beteckning: "2003:956"
    rubrik: Förordning om ändring i avgiftsförordningen
    ikraft_datum: 2004-01-01
    anteckningar: "ändr. 14, 24 §§"
  - beteckning: "2004:935"
    rubrik: Förordning om ändring i avgiftsförordningen
    ikraft_datum: 2005-01-01
    anteckningar: ändr. 1 a §
  - beteckning: "2005:237"
    rubrik: Förordning om ändring i avgiftsförordningen
    ikraft_datum: 2005-07-01
    anteckningar: "ändr. 10, 20 §§"
  - beteckning: "2006:1101"
    rubrik: Förordning om ändring i avgiftsförordningen
    ikraft_datum: 2007-01-01
    anteckningar: ändr. 26 §
  - beteckning: "2008:175"
    rubrik: Förordning om ändring i avgiftsförordningen
    ikraft_datum: 2008-06-01
    anteckningar: ändr. 21 §
  - beteckning: "2011:216"
    rubrik: Förordning om ändring i avgiftsförordningen
    ikraft_datum: 2011-04-01
    anteckningar: "upph. 6 §, rubr. närmast före 26 §; ändr. 1, 1 a, 4, 5, 10, 11, 17, 18, 20, 22, 30 a §§, rubr. närmast före 5 §; ny 25 a §"
  - beteckning: "2014:1195"
    rubrik: Förordning om ändring i avgiftsförordningen
    ikraft_datum: 2015-01-01
    anteckningar: ändr. 21 §
  - beteckning: "2014:1432"
    rubrik: Förordning om ändring i avgiftsförordningen
    ikraft_datum: 2015-01-01
    anteckningar: "ändr. 5, 10, 25 a §§; ny 25 b §"
  - beteckning: "2018:956"
    rubrik: Förordning om ändring i avgiftsförordningen
    ikraft_datum: 2018-07-01
    anteckningar: ändr. 4 §
  - beteckning: "2018:1544"
    rubrik: Förordning om ändring i avgiftsförordningen
    ikraft_datum: 2019-01-01
    anteckningar: "ändr. 7, 15 §§"
  - beteckning: "2019:699"
    rubrik: Förordning om ändring i avgiftsförordningen
    ikraft_datum: 2020-01-01
    anteckningar: "ändr. 10, 20 §§"
  - beteckning: "2024:1169"
    rubrik: Förordning om ändring i avgiftsförordningen
    ikraft_datum: 2025-01-01
    anteckningar: "ändr. 10, 20 §§"
  - beteckning: "2025:1189"
    rubrik: Förordning om ändring i avgiftsförordningen
    ikraft_datum: 2026-01-01
    anteckningar: "ändr. 7, 8, 31 §§"
  - beteckning: "1998:1775"
    rubrik: Förordning om ändring i förordningen om ändring i avgiftsförordningen
    anteckningar: "ändr. 1 a § i 1998:1422"
---
<article selex:utfardad_datum="1992-04-23" selex:ikraft_datum="1992-07-01">

# Avgiftsförordning

<section id="förordningens-tillämpningsområ">

## Förordningens tillämpningsområde

<section id="1" class="paragraf">

### 1 §

I denna förordning finns bestämmelser i anslutning till 3 kap. 4, 6 och [7 §](#7)§ budgetlagen ([2011:203](https://selex.se/eli/sfs/2011/203)). Förordning ([2011:216](https://selex.se/eli/sfs/2011/216)).

</section>
<section id="1a" class="paragraf">

### 1 a §

Förordningen gäller för myndigheter under regeringen. För affärsverken gäller endast [3 §](#3) och [5 §](#5) första stycket samt 15–[25 §](#25)§. Förordning ([2011:216](https://selex.se/eli/sfs/2011/216)).

</section>
<section id="2" class="paragraf">

### 2 §

Förordningen skall tillämpas om inte något annat följer av en annan förordning eller av ett särskilt beslut av regeringen. Förordning ([1996:1196](https://selex.se/eli/sfs/1996/1196)).

</section>

</section>
<section id="rätten-att-ta-ut-avgifter">

## Rätten att ta ut avgifter

<section id="3" class="paragraf">

### 3 §

En myndighet får ta ut avgifter för varor och tjänster som den tillhandahåller bara om det följer av en lag eller förordning eller av ett särskilt beslut av regeringen.

</section>
<section id="4" class="paragraf">

### 4 §

En myndighet får, om det är förenligt med myndighetens uppgift enligt lag, instruktion eller annan förordning, mot avgift tillhandahålla

1. tidskrifter och andra publikationer,

2. informations- och kursmaterial,

3. konferenser och kurser,

4. rådgivning och annan liknande service,

5. lokaler,

6. utrustning,

7. offentlig inköps- och resurssamordning,

8. automatisk databehandlingsinformation i annan form än utskrift,

9. upplysningar per telefon, om denna service går utöver myndighetens serviceskyldighet enligt offentlighets- och sekretesslagen ([2009:400](https://selex.se/eli/sfs/2009/400)) och förvaltningslagen ([2017:900](https://selex.se/eli/sfs/2017/900)), och

10. tjänsteexport.

Varor och tjänster enligt första stycket får tillhandahållas bara om verksamheten är av tillfällig natur eller av mindre omfattning. Förordning ([2018:956](https://selex.se/eli/sfs/2018/956)).

Beslut om storleken på avgifter, samråd m.m.

</section>
<section id="5" class="paragraf">

### 5 §

En myndighet får bestämma storleken på andra avgifter än de som avses i [4 §](#4) endast efter särskilt bemyndigande från regeringen.

Om inte regeringen har föreskrivit något annat, ska avgifter beräknas så att de helt täcker verksamhetens kostnader (full kostnadstäckning).

För avgifter som tas ut enligt [4 §](#4) första stycket 1–9 får myndigheten själv, upp till full kostnadstäckning, besluta om storleken på avgifterna om inte regeringen har föreskrivit något annat. Förordning ([2014:1432](https://selex.se/eli/sfs/2014/1432)).

</section>
<section id="6" class="paragraf" selex:status="upphavd" selex:upphavd="true">

### 6 §

Har upphävts genom förordning ([2011:216](https://selex.se/eli/sfs/2011/216)).

</section>
<section id="7" class="paragraf">

### 7 §

En myndighet ska vart tredje år samråda med Statskontoret om de avgifter som myndigheten tar ut.

Samråd ska även genomföras om myndigheten avser att väsentligt förändra en avgift eller ta ut en ny avgift.

Om det finns särskilda skäl får Statskontoret medge undantag från samrådsskyldigheten. Förordning ([2025:1189](https://selex.se/eli/sfs/2025/1189)).

</section>
<section id="8" class="paragraf">

### 8 §

En myndighet ska på begäran av Statskontoret lämna uppgifter om de varor och tjänster som myndigheten tar ut avgifter för. Förordning ([2025:1189](https://selex.se/eli/sfs/2025/1189)).

</section>

</section>
<section id="förfarandet-vid-uttag-av-vissa">

## Förfarandet vid uttag av vissa ansökningsavgifter

<section id="9" class="paragraf">

### 9 §

Bestämmelserna i 10-[14 §](#14)§ gäller, när det är särskilt föreskrivet, avgifter som statliga myndigheter skall ta ut för prövning av ärenden.

</section>
<section id="10" class="paragraf">

### 10 §

Föreskrivna avgiftsklasser motsvarar följande belopp:

Avgiftsklass	Avgift kronor

1	        360

2	        990

3	        1 890

4	        3 300

5	        5 200

6	        8 100

7	        12 200

8	        18 100

9	        27 000

10	        54 000

Myndigheten ska regelbundet se över att rätt avgiftsklass tillämpas för myndighetens ansökningsavgifter och meddela regeringen när det finns behov av att byta avgiftsklass. Förordning ([2024:1169](https://selex.se/eli/sfs/2024/1169)).

</section>
<section id="11" class="paragraf">

### 11 §

Avgiften ska betalas när ansökan ges in. Om inte detta sker ska sökanden föreläggas att betala avgiften inom en viss tid. Ett sådant föreläggande får sändas till sökanden med post eller förmedlas på annat lämpligt sätt. Följs inte föreläggandet ska ansökan avvisas. Sökanden ska upplysas om detta i föreläggandet.

Om sökanden är en myndighet som ger in ett stort antal ansökningar, får den myndighet som ansökan ges in till göra undantag från kravet att avgiften ska betalas när ansökan ges in. Om det finns synnerliga skäl får myndigheten även i andra fall göra sådant undantag. Förordning ([2011:216](https://selex.se/eli/sfs/2011/216)).

</section>
<section id="12" class="paragraf">

### 12 §

Ansökningsavgift skall betalas för varje avgiftsbelagt ärende som en ansökan avser.

</section>
<section id="13" class="paragraf">

### 13 §

En myndighet får, om det finns särskilda skäl, betala tillbaka hela eller en del av ansökningsavgiften.

</section>
<section id="14" class="paragraf">

### 14 §

En myndighets beslut om ansökningsavgift får överklagas i samma ordning som gäller för det ärende ansökan avser. Om andra beslut i ärendet inte kan överklagas får beslut om ansökningsavgift överklagas till Skatteverket. Verkets beslut får inte överklagas. Förordning ([2003:956](https://selex.se/eli/sfs/2003/956)).

Avgifter för kopior, bevis och registerutdrag m. m.

</section>
<section id="15" class="paragraf">

### 15 §

En myndighet ska ta ut en avgift enligt bestämmelserna i 16–[22 §](#22)§ för att den efter särskild begäran lämnar ut

1. kopia eller avskrift av allmän handling,

2. utskrift av upptagning för automatisk databehandling,

3. kopia av video- eller ljudbandsupptagning eller utskrift av ljudbandsupptagning, eller

4. sådana bevis och registerutdrag som avses i [20 §](#20).

När en avgift tas ut ska myndigheten samtidigt ta ut ersättning för kostnaden för att sända den begärda handlingen eller kopian till mottagaren. Förordning ([2018:1544](https://selex.se/eli/sfs/2018/1544)).

</section>
<section id="16" class="paragraf">

### 16 §

Om en beställning omfattar tio sidor eller mer, skall avgift tas ut för kopior av allmänna handlingar och för utskrifter av upptagningar för automatisk databehandling enligt [15 §](#15) 1 och 2.

Avgiften för en beställning av tio sidor är 50 kronor. För varje sida därutöver är avgiften 2 kronor.

Myndigheten får besluta om undantag från första och andra styckena om det finns särskilda skäl.

Första -- tredje stycket gäller även när en handling sänds till beställaren via telefax. Förordning ([1995:687](https://selex.se/eli/sfs/1995/687)).

</section>
<section id="17" class="paragraf">

### 17 §

Avgiften för avskrift av allmän handling enligt [15 §](#15) 1 eller för utskrift av ljudbandsupptagning enligt [15 §](#15) 3 är 125 kronor per påbörjad fjärdedels arbetstimme.

Avgiften för kopia av videobandsupptagning enligt [15 §](#15) 3 är 600 kronor per band.

Avgiften för kopia av ljudbandsupptagning enligt [15 §](#15) 3 är 120 kronor per band. Förordning ([2011:216](https://selex.se/eli/sfs/2011/216)).

</section>
<section id="18" class="paragraf">

### 18 §

Om en myndighet enligt en särskild föreskrift ska framställa bestyrkta avskrifter eller kopior av handlingar som getts in, ska avgift tas ut med 125 kronor per påbörjad fjärdedels arbetstimme för framställningen av avskrift och med 2 kronor för varje framställd kopia, dock lägst 50 kronor. Förordning ([2011:216](https://selex.se/eli/sfs/2011/216)).

</section>
<section id="19" class="paragraf">

### 19 §

Vid beställning av kopia bestäms avgiften efter det antal sidor som fordras för att utföra beställningen med den utrustningen som myndigheten normalt använder för sådant ändamål.

</section>
<section id="20" class="paragraf">

### 20 §

När det är särskilt föreskrivet att avgift för bevis eller registerutdrag ska tas ut efter viss avgiftsklass i denna förordning gäller följande belopp:

Avgiftsklass	Avgift kronor

A	        255

B	        510

C	        1 140 Förordning ([2024:1169](https://selex.se/eli/sfs/2024/1169)).

</section>
<section id="21" class="paragraf">

### 21 §

Staten är fri från sådana avgifter som avses i [15 §](#15).

Misstänkta och deras försvarare samt målsägande och målsägandebiträden är fria från avgift för ett exemplar av kopia eller avskrift av protokoll eller anteckning vid förundersökning eller annan motsvarande utredning av Polismyndigheten, Säkerhetspolisen, Tullverket, Kustbevakningen eller en åklagarmyndighet.

I rättshjälpslagen ([1996:1619](https://selex.se/eli/sfs/1996/1619)) finns bestämmelser om avgiftsfrihet i vissa fall för den som har beviljats rättshjälp.

Parter i mål och ärenden, sådana målsägande i brottmål som inte för talan samt offentliga försvarare och målsägandebiträden är fria från avgift för dom, utslag, slutligt beslut, protokoll i ärende om testamentsvittnesförhör eller sjöförklaring eller protokoll som innefattar slutligt beslut och för bevis om edgång eller försäkran. Avgift ska inte heller tas ut för utskrift av skiljaktig mening, som lämnas ut samtidigt med en dom eller ett slutligt beslut, för skriftligt besked om beslut i en ersättningsfråga till den som i ett mål eller ärende begär ersättning av allmänna medel eller för beslut i fråga om häktning.

Den som enligt fjärde stycket har rätt att få ett exemplar utan avgift kan endast om det finns särskilda skäl avgiftsfritt få ut ytterligare exemplar. Förordning ([2014:1195](https://selex.se/eli/sfs/2014/1195)).

</section>
<section id="22" class="paragraf">

### 22 §

I förordningen ([2003:234](https://selex.se/eli/sfs/2003/234)) om tiden för tillhandahållande av domar och beslut, m.m. finns bestämmelser om hur avgiftsbelagda handlingar ska lämnas ut. Förordning ([2011:216](https://selex.se/eli/sfs/2011/216)).

</section>
<section id="23" class="paragraf">

### 23 §

Om någon anser att den avgift som en myndighet tagit ut av honom enligt [15 §](#15) är oriktig får han, inom 30 dagar efter den dag då avgiften betalades, hos myndigheten begära ett särskilt skriftligt beslut om avgiften.

</section>
<section id="24" class="paragraf">

### 24 §

Ett särskilt beslut enligt [23 §](#23) får överklagas hos Skatteverket. Verkets beslut får inte överklagas. Förordning ([2003:956](https://selex.se/eli/sfs/2003/956)).

</section>

</section>
<section id="rätten-att-disponera-avgiftsin">

## Rätten att disponera avgiftsinkomster

<section id="25" class="paragraf">

### 25 §

En myndighet får disponera avgiftsinkomster endast efter ett särskilt bemyndigande.

Myndigheten får dock disponera sådana avgiftsinkomster som avses i 4 och [15 §](#15)§. Förordning ([1996:1196](https://selex.se/eli/sfs/1996/1196)).

</section>
<section id="25a" class="paragraf">

### 25 a §

En myndighet som får disponera inkomster från avgiftsbelagd verksamhet ska balansera räkenskapsårets resultat i ny räkning.

Om det ackumulerade överskottet uppgår till mer än 10 procent av den avgiftsbelagda verksamhetens omsättning under räkenskapsåret, ska myndigheten lämna ett förslag till regeringen om hur hela överskottet ska disponeras.

Har det uppkommit ett underskott i avgiftsbelagd verksamhet som inte täcks av ett balanserat överskott från tidigare räkenskapsår, ska myndigheten lämna ett förslag till regeringen om hur underskottet ska täckas. Förordning ([2014:1432](https://selex.se/eli/sfs/2014/1432)).

</section>
<section id="25b" class="paragraf">

### 25 b §

En myndighet som redovisar belastande avgifter i en offentligrättslig verksamhet med bestämt ekonomiskt mål mot en inkomsttitel ska meddela regeringen om det ackumulerade över- eller underuttaget i den verksamheten uppgår till mer än 10 procent av de avgiftsintäkterna under räkenskapsåret. Förordning ([2014:1432](https://selex.se/eli/sfs/2014/1432)).

</section>
<section id="26" class="paragraf">

### 26 §

Inkomster från avgiftsbelagd verksamhet, som en myndighet inte får disponera enligt [25 §](#25), skall tillföras statens centralkonto i Riksbanken och redovisas under den inkomsttitel på statsbudgeten som regeringen bestämmer. Förordning ([2006:1101](https://selex.se/eli/sfs/2006/1101)).

</section>
<section id="27" class="paragraf" selex:status="upphavd" selex:upphavd="true">

### 27 §

Har upphävts genom förordning ([1999:899](https://selex.se/eli/sfs/1999/899)).

</section>
<section id="28" class="paragraf" selex:status="upphavd" selex:upphavd="true">

### 28 §

Har upphävts genom förordning ([1999:899](https://selex.se/eli/sfs/1999/899)).

</section>
<section id="29" class="paragraf" selex:status="upphavd" selex:upphavd="true">

### 29 §

Har upphävts genom förordning ([1999:899](https://selex.se/eli/sfs/1999/899)).

</section>
<section id="30" class="paragraf" selex:status="upphavd" selex:upphavd="true">

### 30 §

Har upphävts genom förordning ([1999:899](https://selex.se/eli/sfs/1999/899)).

</section>

</section>
<section id="indrivning">

## Indrivning

<section id="30a" class="paragraf">

### 30 a §

För sådana avgifter som avses i 9 och [15 §](#15)§ gäller följande.

Indrivning ska begäras för en avgift som inte har betalats in i rätt tid. Indrivning behöver dock inte begäras för en fordran som understiger 100 kronor om indrivning inte krävs från allmän synpunkt.

Bestämmelser om indrivning finns i lagen ([1993:891](https://selex.se/eli/sfs/1993/891)) om indrivning av statliga fordringar m.m. och i indrivningsförordningen ([1993:1229](https://selex.se/eli/sfs/1993/1229)). Vid indrivning får verkställighet enligt utsökningsbalken ske. Överklagande av beslut inverkar inte på skyldigheten att betala avgiften. Förordning ([2011:216](https://selex.se/eli/sfs/2011/216)).

</section>

</section>
<section id="tillämpningsföreskrifter">

## Tillämpningsföreskrifter

<section id="31" class="paragraf">

### 31 §

Statskontoret får meddela de föreskrifter som behövs för tillämpningen av denna förordning. Förordning ([2025:1189](https://selex.se/eli/sfs/2025/1189)).


</section>

</section>
<section id="övergångsbestämmelser">

## Övergångsbestämmelser

[1992:191](https://selex.se/eli/sfs/1992/191)

Denna förordning träder i kraft den 1 juli 1992.

Genom förordningen upphävs expeditionskungörelsen ([1964:618](https://selex.se/eli/sfs/1964/618)), stämpelförordningen ([1964:619](https://selex.se/eli/sfs/1964/619)) och ersättningsförordningen ([1991:354](https://selex.se/eli/sfs/1991/354)).

Expeditionskungörelsens bestämmelser gäller fortfarande i fråga om framställningar som gjorts före ikraftträdandet i ärenden upptagna i kungörelsens bilaga, avdelning II.

En myndighet som ännu inte skall lämna en årsredovisning till regeringen enligt förordningen ([1993:134](https://selex.se/eli/sfs/1993/134)) om myndigheters årsredovisning och anslagsframställning skall foga uppgifter enligt 29 och [30 §](#30)§ till sitt årsbokslut. Förordning ([1993:431](https://selex.se/eli/sfs/1993/431)).

[1995:687](https://selex.se/eli/sfs/1995/687)

1. Denna förordning träder i kraft den 1 juli 1995.

2. Äldre bestämmelser gäller fortfarande i fråga om framställningar som gjorts före ikraftträdandet.

[1997:629](https://selex.se/eli/sfs/1997/629)

1. Denna förordning träder i kraft den 1 december 1997.

2. Äldre bestämmelser gäller fortfarande om allmän rättshjälp har beviljats enligt rättshjälpslagen ([1972:429](https://selex.se/eli/sfs/1972/429)).

[2003:956](https://selex.se/eli/sfs/2003/956)

Denna förordning träder i kraft den 1 januari 2004. Äldre föreskrifter i 14 och [24 §](#24)§ gäller fortfarande för Riksskatteverkets beslut.

</section>

</article>