---
beteckning: "1992:391"
rubrik: Förordning om uttagning av egendom för totalförsvarets behov
departement: Försvarsdepartementet
utfardad_datum: 1992-04-15
ikraft_datum: 1992-07-01
publicerad_datum: 2026-01-02
pdf_url: https://svenskforfattningssamling.se/sites/default/files/sfs/1992-04/SFS1992-391.pdf
andringsforfattningar:
  - beteckning: "1992:922"
    rubrik: Förordning om ändring i förordningen om uttagning av egendom för totalförsvarets behov
    ikraft_datum: 1992-08-01
    anteckningar: "ändr. 24, 31 §§"
  - beteckning: "1992:1290"
    rubrik: Förordning om ändring i förordningen om uttagning av egendom för totalförsvarets behov
    ikraft_datum: 1993-01-01
    anteckningar: "ändr. 18, 20, 31 §§"
  - beteckning: "1994:396"
    rubrik: Förordning om ändring i förordningen om uttagning av egendom för totalförsvarets behov
    ikraft_datum: 1994-07-01
    anteckningar: "ändr. 2, 12, 16, 18, 19, 24, 25, 30, 31 §§"
  - beteckning: "1995:1152"
    rubrik: Förordning om ändring i förordningen om uttagning av egendom för totalförsvarets behov
    ikraft_datum: 1996-01-01
    anteckningar: upph. 27 §
  - beteckning: "1998:2"
    rubrik: Förordning om ändring i förordningen om uttagning av egendom för totalförsvarets behov
    ikraft_datum: 1998-03-01
    anteckningar: "ändr. 17, 18, 20, 21, 31 §§"
  - beteckning: "2001:542"
    rubrik: Förordning om ändring i förordningen om uttagning av egendom för totalförsvarets behov
    ikraft_datum: 2001-07-01
    anteckningar: "ändr. 18, 19 §§"
  - beteckning: "2001:677"
    rubrik: Förordning om ändring i förordningen om uttagning av egendom för totalförsvarets behov
    ikraft_datum: 2001-10-01
    anteckningar: ändr. 20 §
  - beteckning: "2002:499"
    rubrik: Förordning om ändring i förordningen om uttagning av egendom för totalförsvarets behov
    ikraft_datum: 2002-07-01
    anteckningar: "ändr. 16, 18, 30, 31 §§"
  - beteckning: "2002:935"
    rubrik: Förordning om ändring i förordningen om uttagning av egendom för totalförsvarets behov
    ikraft_datum: 2003-05-01
    anteckningar: ändr. 21 §
  - beteckning: "2003:175"
    rubrik: Förordning om ändring i förordningen om uttagning av egendom för totalförsvarets behov
    ikraft_datum: 2003-06-01
    anteckningar: "ändr. 12, 13, 14, 30, 31 §§"
  - beteckning: "2004:1121"
    rubrik: Förordning om ändring i förordningen om uttagning av egendom för totalförsvarets behov
    ikraft_datum: 2005-01-01
    anteckningar: "ändr. 15, 16, 30, 31 §§"
  - beteckning: "2008:1089"
    rubrik: Förordning om ändring i förordningen om uttagning av egendom för totalförsvarets behov
    ikraft_datum: 2009-01-01
    anteckningar: "ändr. 15, 16, 20, 30, 31 §§"
  - beteckning: "2009:232"
    rubrik: Förordning om ändring i förordningen om uttagning av egendom för totalförsvarets behov
    ikraft_datum: 2009-04-29
    anteckningar: ändr. 21 §
  - beteckning: "2010:131"
    rubrik: Förordning om ändring i förordningen om uttagning av egendom för totalförsvarets behov
    ikraft_datum: 2010-04-01
    anteckningar: "ändr. 18, 19, 31 §§"
  - beteckning: "2023:530"
    rubrik: Förordning om ändring i förordningen om uttagning av egendom för totalförsvarets behov
    ikraft_datum: 2023-10-16
    anteckningar: "ändr. 12, 14, 30, 31 §§"
  - beteckning: "2025:1091"
    rubrik: Förordning om ändring i förordningen om uttagning av egendom för totalförsvarets behov
    ikraft_datum: 2026-01-01
    anteckningar: "ändr. 30, 31 §§"
---
<article selex:utfardad_datum="1992-04-15" selex:ikraft_datum="1992-07-01">

# Förordning om uttagning av egendom för totalförsvarets behov

<section id="inledande-bestämmelser">

## Inledande bestämmelser

<section id="1" class="paragraf">

### 1 §

I denna förordning meddelas föreskrifter för förberedelse för förfogande enligt förfogandelagen ([1978:262](https://selex.se/eli/sfs/1978/262)) över mark, byggnader, fartyg, luftfartyg, fordon, radioanläggningar och hundar som myndigheter med uppgifter inom totalförsvaret behöver för att kunna fullgöra sina uppgifter under sådana förhållanden som avses i [1 §](#1) eller [2 §](#2) första stycket förfogandelagen.

Förfogandet skall förberedas i fred genom uttagning av egendom som kommer att behövas.

</section>
<section id="2" class="paragraf">

### 2 §

En myndighet för vars verksamhet förfogande förbereds kallas behovsmyndighet. De centrala förvaltningsmyndigheterna är behovsmyndigheter. Förordning ([1994:396](https://selex.se/eli/sfs/1994/396)).

</section>
<section id="3" class="paragraf">

### 3 §

En myndighet som beslutar om uttagning av egendom kallas uttagningsmyndighet.

</section>
<section id="4" class="paragraf">

### 4 §

En myndighet som kommer att ha behov av sådan egendom som sägs i [1 §](#1) första stycket skall, utom i sådana fall som avses i [19 §](#19), anmäla behovet till uttagningsmyndigheten.

</section>
<section id="5" class="paragraf">

### 5 §

Till grund för uttagning av egendom skall för försvarsmaktens del ligga dess mobiliserings- och krigsunderhållstjänstplaner samt för totalförsvaret i övrigt planer som, utom i sådana fall som avses i [19 §](#19), fastställs av behovsmyndigheterna.

</section>
<section id="6" class="paragraf">

### 6 §

I beslut om uttagning av egendom skall det anges för vilken tid beslutet gäller.

</section>
<section id="7" class="paragraf">

### 7 §

En myndighet som beslutat om uttagning av egendom eller om ändring eller upphävande av en sådan åtgärd skall snarast underrätta ägaren eller innehavaren av den egendom som omfattas av åtgärden om beslutet och om hans skyldigheter på grund av detta.

</section>
<section id="8" class="paragraf">

### 8 §

En uttagningsmyndighet får besluta om besiktning av egendom som kan komma i fråga för uttagning eller som har uttagits, dock inte av fartyg. Om rätt för en behovsmyndighet att besluta om besiktning finns bestämmelser i 14 och [22 §](#22)§.

</section>
<section id="9" class="paragraf">

### 9 §

Uppgifter som avses i [48 §](#48) första stycket förfogandelagen ([1978:262](https://selex.se/eli/sfs/1978/262)) får infordras av uttagnings- eller behovsmyndigheten.

</section>
<section id="10" class="paragraf">

### 10 §

En uttagningsmyndighet skall föra register över uttagen egendom och egendomens ägare.

I den mån det behövs skall uttagningsmyndigheten dessutom föra förteckning över egendom som är lämplig för uttagning men som inte har uttagits.

Uttagningsmyndigheten skall underrätta berörda behovsmyndigheter när egendom tas upp i eller avförs ur registret enligt första stycket.

</section>

</section>
<section id="uttagning-av-mark-och-byggnade">

## Uttagning av mark och byggnader

<section id="11" class="paragraf">

### 11 §

Uttagningsmyndighet för mark och byggnader är länsstyrelsen i det län där den fastighet är belägen i vilken marken ingår eller på vilken byggnaden ligger.

</section>

</section>
<section id="uttagning-av-fartyg">

## Uttagning av fartyg

<section id="12" class="paragraf">

### 12 §

Uttagningsmyndighet för fartyg är Försvarsmakten.

Försvarsmakten ska ta ut lämpliga fartyg efter att ha hört

1. Transportstyrelsen,

2. företrädare för handelstonnaget, och

3. företrädare för yrkesfisket, om fiskefartyg ska tas ut. Förordning ([2023:530](https://selex.se/eli/sfs/2023/530)).

</section>
<section id="13" class="paragraf">

### 13 §

Andra behovsmyndigheter än Försvarsmakten skall föreslå Försvarsmakten vilka fartyg som bör tas ut. Om det kan ske, skall därvid för varje fartyg anges avsett ändamål, tid under vilken fartyget beräknas komma att behövas och de förhållanden i övrigt som har betydelse för uttagningen. Förordning ([2003:175](https://selex.se/eli/sfs/2003/175)).

</section>
<section id="14" class="paragraf">

### 14 §

En behovsmyndighet får besluta om besiktning av fartyg som kan komma i fråga för uttagning eller som har uttagits för myndighetens räkning.

Vid besiktning av skepp ska företrädare för Transportstyrelsen ges tillfälle att närvara. Förordning ([2023:530](https://selex.se/eli/sfs/2023/530)).

</section>

</section>
<section id="uttagning-av-luftfartyg">

## Uttagning av luftfartyg

<section id="15" class="paragraf">

### 15 §

Uttagningsmyndighet för luftfartyg är Transportstyrelsen. Förordning ([2004:1121](https://selex.se/eli/sfs/2004/1121)).

</section>
<section id="16" class="paragraf">

### 16 §

Transportstyrelsen ska ta ut lämpliga luftfartyg efter hörande av Försvarsmakten. Förordning ([2008:1089](https://selex.se/eli/sfs/2008/1089)).

</section>

</section>
<section id="uttagning-av-fordon">

## Uttagning av fordon

<section id="17" class="paragraf">

### 17 §

Uttagningsmyndighet för fordon är Försvarsmakten. Förordning ([1998:2](https://selex.se/eli/sfs/1998/2)).

</section>
<section id="18" class="paragraf">

### 18 §

Försvarsmakten ska ta ut lämpliga spårbundna och andra fordon efter hörande av Trafikverket. Förordning ([2010:131](https://selex.se/eli/sfs/2010/131)).

</section>
<section id="19" class="paragraf">

### 19 §

Andra behovsmyndigheter än Försvarsmakten ska till Trafikverket anmäla sitt behov av spårbundna och andra fordon.

Trafikverket ska fastställa en sådan plan som avses i [5 §](#5). Förordning ([2010:131](https://selex.se/eli/sfs/2010/131)).

</section>
<section id="20" class="paragraf">

### 20 §

Försvarsmakten ska underrätta Transportstyrelsen när fordon som är registrerade i vägtrafikregistret upptas i eller avförs ur registret enligt [10 §](#10) första stycket. Transportstyrelsen ska till Försvarsmakten anmäla sådana förändringar beträffande ett uttaget fordon som kan ha betydelse för uttagningen. Förordning ([2008:1089](https://selex.se/eli/sfs/2008/1089)).

</section>
<section id="21" class="paragraf">

### 21 §

Försvarsmaktens besiktning av fordon ska ske i samband med registreringsbesiktning enligt fordonsförordningen ([2009:211](https://selex.se/eli/sfs/2009/211)). Förordning ([2009:232](https://selex.se/eli/sfs/2009/232)).

</section>
<section id="22" class="paragraf">

### 22 §

En behovsmyndighet får besluta om besiktning av ett uttaget fordon, om det är nödvändigt för att bedöma fordonets fortsatta lämplighet för avsett ändamål.

</section>

</section>
<section id="uttagning-av-radioanläggningar">

## Uttagning av radioanläggningar

<section id="23" class="paragraf">

### 23 §

Uttagningsmyndighet för radioanläggningar är länsstyrelsen i det län där anläggningen finns.

</section>
<section id="24" class="paragraf">

### 24 §

Uttagning av radioanläggningar skall grundas på uppgifter som finns i Post- och telestyrelsens register över sådana anläggningar. Förordning ([1994:396](https://selex.se/eli/sfs/1994/396)).

</section>

</section>
<section id="uttagning-av-hundar">

## Uttagning av hundar

<section id="25" class="paragraf">

### 25 §

Uttagningsmyndighet för hundar är Försvarsmakten. Förordning ([1994:396](https://selex.se/eli/sfs/1994/396)).

</section>
<section id="26" class="paragraf">

### 26 §

Riksstambokförda hundar som är av särskilt värde för aveln får inte tas ut.

Ledarhundar för synskadade och hundar som är yngre än 18 månader eller äldre än åtta år får inte heller tas ut.

</section>
<section id="27" class="paragraf" selex:status="upphavd" selex:upphavd="true">

### 27 §

Har upphävts genom förordning ([1995:1152](https://selex.se/eli/sfs/1995/1152)).

</section>
<section id="28" class="paragraf">

### 28 §

Besiktning av hund skall utföras av besiktningsman som uttagningsmyndigheten utser.

Besiktningsmannen skall upprätta besiktningsbevis med upplysningar om förhållanden som visar hundens lämplighet för den avsedda uppgiften.

</section>

</section>
<section id="övriga-bestämmelser">

## Övriga bestämmelser

<section id="29" class="paragraf">

### 29 §

Beslut om uttagning får inte överklagas.

</section>
<section id="30" class="paragraf">

### 30 §

Försvarsmakten får meddela föreskrifter om hur den egendom som finns tillgänglig för uttagning ska fördelas mellan olika behov för vilka uttagning bör ske. Innan sådana föreskrifter meddelas ska Försvarsmakten höra

1. Myndigheten för civilt försvar,

2. Transportstyrelsen, om föreskrifterna avser fördelning av fartyg eller luftfartyg, och

3. Statens jordbruksverk, om föreskrifterna avser fördelning av jordbrukstraktorer. Förordning ([2025:1091](https://selex.se/eli/sfs/2025/1091)).

</section>
<section id="31" class="paragraf">

### 31 §

I övrigt får föreskrifter för verkställighet av denna förordning meddelas, i fråga om uttagning av

1. mark och byggnader, av Myndigheten för civilt försvar efter hörande av Försvarsmakten,

2. fartyg, av Försvarsmakten efter hörande av Transportstyrelsen,

3. luftfartyg, av Transportstyrelsen efter hörande av Försvarsmakten,

4. fordon, av Försvarsmakten efter hörande av Trafikverket,

5. radioanläggningar, av Post- och telestyrelsen efter hörande av Försvarsmakten, och

6. hundar, av Försvarsmakten. Förordning ([2025:1091](https://selex.se/eli/sfs/2025/1091)).

</section>

</section>

</article>