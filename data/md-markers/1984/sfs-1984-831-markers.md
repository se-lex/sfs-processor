---
beteckning: "1984:831"
rubrik: Mönstringsförordning
departement: Landsbygds- och infrastrukturdepartementet
utfardad_datum: 1984-11-15
ikraft_datum: 1985-01-01
publicerad_datum: 2025-12-16
pdf_url: https://svenskforfattningssamling.se/sites/default/files/sfs/1984-11/SFS1984-831.pdf
andringsforfattningar:
  - beteckning: "1988:601"
    rubrik: Förordning om ändring i förordningen om mönstring av sjömän
    ikraft_datum: 1988-07-01
    anteckningar: ändr. 4 §
  - beteckning: "1989:552"
    rubrik: Förordning om ändring i förordningen om mönstring av sjömän
    ikraft_datum: 1989-07-01
    anteckningar: ändr. 5 §
  - beteckning: "1992:357"
    rubrik: Förordning om ändring i förordningen om mönstring av sjömän
    ikraft_datum: 1992-07-01
    anteckningar: ny 15 §
  - beteckning: "1994:1456"
    rubrik: Förordning om ändring i förordningen om mönstring av sjömän
    ikraft_datum: 1995-01-01
    anteckningar: ny 3 a §
  - beteckning: "1998:967"
    rubrik: Förordning om ändring i förordningen om mönstring av sjömän
    ikraft_datum: 1998-08-01
    anteckningar: ändr. 3 a §
  - beteckning: "2003:447"
    rubrik: Förordning om ändring i förordningen om mönstring av sjömän
    ikraft_datum: 2003-07-21
    anteckningar: ändr. 4 §
  - beteckning: "2007:119"
    rubrik: Förordning om ändring i förordningen om mönstring av sjömän
    ikraft_datum: 2007-04-17
    anteckningar: "ändr. författningsrubr., 1 §"
  - beteckning: "2007:239"
    rubrik: Förordning om ändring i mönstringsförordningen
    ikraft_datum: 2007-06-15
    anteckningar: "ändr. 1, 3 a §"
  - beteckning: "2008:1148"
    rubrik: Förordning om ändring i mönstringsförordningen
    ikraft_datum: 2009-01-01
    anteckningar: "ändr. 1, 2, 3, 3 a, 5, 6, 7, 8, 9, 12, 13, 14 §§"
  - beteckning: "2010:128"
    rubrik: Förordning om ändring i mönstringsförordningen
    ikraft_datum: 2010-04-01
    anteckningar: ändr. 1 §
  - beteckning: "2010:1585"
    rubrik: Förordning om ändring i mönstringsförordningen
    ikraft_datum: 2011-01-01
    anteckningar: ändr. 15 §
  - beteckning: "2011:275"
    rubrik: Förordning om ändring i mönstringsförordningen
    ikraft_datum: 2011-05-01
    anteckningar: ändr. 1 §
  - beteckning: "2014:451"
    rubrik: Förordning om ändring i mönstringsförordningen
    ikraft_datum: 2014-07-03
    anteckningar: "nya 16, 17 §§"
  - beteckning: "2014:1251"
    rubrik: Förordning om ändring i mönstringsförordningen
    ikraft_datum: 2015-01-01
    anteckningar: ändr. 13 §
  - beteckning: "2018:751"
    rubrik: Förordning om ändring i mönstringsförordningen
    ikraft_datum: 2018-07-01
    anteckningar: ändr. 1 §
  - beteckning: "2018:1539"
    rubrik: Förordning om ändring i mönstringsförordningen
    ikraft_datum: 2018-09-17
    anteckningar: ny 1 a §
  - beteckning: "2019:616"
    rubrik: Förordning om ändring i mönstringsförordningen
    ikraft_datum: 2019-11-15
    anteckningar: ny 1 b §
  - beteckning: "2021:824"
    rubrik: Förordning om ändring i mönstringsförordningen
    ikraft_datum: 2021-08-16
    anteckningar: ny 1 c §
  - beteckning: "2024:475"
    rubrik: Förordning om ändring i mönstringsförordningen
    ikraft_datum: 2024-07-20
    anteckningar: ändr. 1 c §
  - beteckning: "2025:1529"
    rubrik: Förordning om ändring i mönstringsförordningen
    ikraft_datum: 2026-02-01
    anteckningar: upph. 3 §
---
<article selex:utfardad_datum="1984-11-15" selex:ikraft_datum="1985-01-01">

# Mönstringsförordning

<section id="1" class="paragraf">

### 1 §

Mönstringslagen ([1983:929](https://selex.se/eli/sfs/1983/929)) gäller inte för fartyg som används i Trafikverkets färjetrafik.

För intendenturpersonal som arbetar på fartyg som uteslutande används i inre fart gäller inte mönstringslagen. Om personalen ingår i fartygets säkerhetsbesättning eller säkerhetsorganisation gäller dock 18–[21 §](#21)§ mönstringslagen.

Med inre fart avses detsamma som i 1 kap. [3 §](#kap1.3) förordningen ([2007:237](https://selex.se/eli/sfs/2007/237)) om behörigheter för sjöpersonal.

Mönstringslagen gäller inte för de isnavigatörer som avses i 4 kap. [8 b §](#kap4.8b) fjärde stycket fartygssäkerhetsförordningen ([2003:438](https://selex.se/eli/sfs/2003/438)). Förordning ([2018:751](https://selex.se/eli/sfs/2018/751)).

</section>
<section id="1a" class="paragraf">

### 1 a §

22 och [23 §](#23)§ mönstringslagen ([1983:929](https://selex.se/eli/sfs/1983/929)) ska tillämpas även på sjömän som har ett svenskt person- eller samordningsnummer och som tjänstgör på utländska handelsfartyg som har en bruttodräktighet om 20 eller mer. Förordning ([2018:1539](https://selex.se/eli/sfs/2018/1539)).

</section>
<section id="1b" class="paragraf">

### 1 b §

Bestämmelserna i [18 §](#18) första stycket och [19 §](#19) mönstringslagen ([1983:929](https://selex.se/eli/sfs/1983/929)) tillämpas även på sjömän som arbetar ombord på fiskefartyg med en längd om 24 meter eller mer eller ombord på fiskefartyg som normalt stannar till sjöss i mer än tre dygn. Förordning ([2019:616](https://selex.se/eli/sfs/2019/616)).

</section>
<section id="1c" class="paragraf">

### 1 c §

Med läkarintyg enligt [18 §](#18) mönstringslagen ([1983:929](https://selex.se/eli/sfs/1983/929)) avses även läkarintyg som har utfärdats i en annan medlemsstat i EES i enlighet med artikel 12 i Europaparlamentets och rådets direktiv [(EU) 2022/993](https://eur-lex.europa.eu/legal-content/SV/ALL/?uri=celex%3A32022R0993) av den 8 juni 2022 om minimikrav på utbildning för sjöfolk, i den ursprungliga lydelsen. Förordning ([2024:475](https://selex.se/eli/sfs/2024/475)).

</section>
<section id="2" class="paragraf">

### 2 §

Transportstyrelsen får föreskriva eller i enskilda fall medge undantag från bestämmelserna i mönstringslagen ([1983:929](https://selex.se/eli/sfs/1983/929)) för fartyg med särskild verksamhetsinriktning. Därvid får föreskrivas särskilda villkor. Förordning ([2008:1148](https://selex.se/eli/sfs/2008/1148)).

</section>
<section id="3" class="paragraf" selex:status="upphord" selex:upphor_datum="2026-02-01">

### 3 §

När ett medgivande lämnas enligt [4 §](#4) mönstringslagen ([1983:929](https://selex.se/eli/sfs/1983/929)) får undantag inte göras från kravet i [5 §](#5) 2 och [7 §](#7) samma lag. Transportstyrelsen får dock i enskilda fall godta att sjömannen innehar annat läkarintyg än som avses i [18 §](#18) mönstringslagen. Förordning ([2008:1148](https://selex.se/eli/sfs/2008/1148)).

</section>
<section id="3a" class="paragraf">

### 3 a §

Om Transportstyrelsen vid utfärdande av ett behörighetsbevis enligt 1 kap. [5 §](#kap1.5) första stycket förordningen ([2007:237](https://selex.se/eli/sfs/2007/237)) om behörigheter för sjöpersonal har godtagit ett utländskt dokument eller intyg enligt [2 kap. 1 § andra stycket samma förordning, får detta användas för kontroll enligt 9 § mönstringslagen](https://selex.se/eli/sfs/1983/929#kap2.1) ([1983:929](https://selex.se/eli/sfs/1983/929)) även om formuläret inte är svenskt. Det utländska dokumentet eller intyget får inte användas efter angiven giltighetstid och inte heller senare än vad som följer av [19 §](#19) mönstringslagen.

Transportstyrelsen skall förse ett sådant dokument eller intyg med bevis om hur det får användas. Förordning ([2008:1148](https://selex.se/eli/sfs/2008/1148)).

</section>
<section id="4" class="paragraf">

### 4 §

Vid tillfällig tjänstgöring enligt [3 kap. 14 § fartygssäkerhetslagen](https://selex.se/eli/sfs/2003/364#kap3.14) ([2003:364](https://selex.se/eli/sfs/2003/364)) gäller inte kravet i [5 §](#5) 3 mönstringslagen ([1983:929](https://selex.se/eli/sfs/1983/929)). Förordning ([2003:447](https://selex.se/eli/sfs/2003/447)).

</section>
<section id="5" class="paragraf">

### 5 §

Transportstyrelsen får föreskriva att utländsk sjöfartsbok för utländsk sjöman får godtas som sjöfartsbok enligt mönstringslagen ([1983:929](https://selex.se/eli/sfs/1983/929)).

I den mån en utlänning enligt [3 §](#3) förordningen ([1989:548](https://selex.se/eli/sfs/1989/548)) om tillstånd för anställning på fartyg befrias från skyldigheten att ha anställningstillstånd gäller inte kravet på innehav av sjöfartsbok.

Transportstyrelsen får föreskriva eller i enskilda fall medge ytterligare undantag från kravet på innehav av sjöfartsbok. Förordning ([2008:1148](https://selex.se/eli/sfs/2008/1148)).

</section>
<section id="6" class="paragraf">

### 6 §

Transportstyrelsen får godkänna andra sätt för rapportering till sjömansregistret än som anges i [10 §](#10) första stycket mönstringslagen ([1983:929](https://selex.se/eli/sfs/1983/929)). Förordning ([2008:1148](https://selex.se/eli/sfs/2008/1148)).

</section>
<section id="7" class="paragraf">

### 7 §

Transportstyrelsen meddelar föreskrifter för hur sjömansrullan skall föras. Tjänstgöringsbeskeden skall samlas i en pärm som Transportstyrelsen tillhandahåller.

Transportstyrelsen får, om det behövs av särskilda skäl, föreskriva eller i enskilda fall medge att sjömansrullan får föras och förvaras i land. Därvid får föreskrivas särskilda villkor. Förordning ([2008:1148](https://selex.se/eli/sfs/2008/1148)).

</section>
<section id="8" class="paragraf">

### 8 §

Bestämmelserna i [15 §](#15) sjömanslagen ([1973:282](https://selex.se/eli/sfs/1973/282)) om tjänstgöringsbesked skall tillämpas på de sjömän som avses i [2 §](#2) första stycket samma lag och som omfattas av mönstringslagen ([1983:929](https://selex.se/eli/sfs/1983/929)).

Transportstyrelsen får föreskriva och i enskilda fall besluta att bestämmelserna i [15 §](#15) sjömanslagen om tjänstgöringsbesked skall tillämpas på sjömän på sådana utländska handelsfartyg som avses i [1 §](#1) första stycket mönstringslagen.

Transportstyrelsen får medge undantag från bestämmelserna i [15 §](#15) sjömanslagen angående tjänstgöringsbesked om det kan ske utan att sådana bestämmelser i mönstringslagen om rapportering till sjömansregistret och om sjömansrulla som är tillämpliga för fartyget åsidosätts. Förordning ([2008:1148](https://selex.se/eli/sfs/2008/1148)).

</section>
<section id="9" class="paragraf">

### 9 §

Transportstyrelsen fastställer formulär för sjöfartsboken. Skilda formulär skall användas för svenska och utländska sjömän.

Sjöfartsbok utfärdas av Transportstyrelsen. Sjöfartsbok kan också utfärdas av svensk utlandsmyndighet som regeringen förordnat därtill.

</section>
<section id="sjöfartsbok-utlämnas-av">

## Sjöfartsbok utlämnas av

a) den myndighet som utfärdat sjöfartsboken,

b) passmyndighet eller

c) annan myndighet som Transportstyrelsen bestämmer. Förordning ([2008:1148](https://selex.se/eli/sfs/2008/1148)).

<section id="10" class="paragraf">

### 10 §

En sjöfartsbok för svensk sjöman utgör en sådan identitetshandling som avses i ILO-konventionen angående nationella identitetshandlingar för sjömän, 1958 (nr 108).

</section>
<section id="11" class="paragraf">

### 11 §

Vid tjänstgöring ombord skall sjöfartsboken och det läkarintyg som avses i [18 §](#18) mönstringslagen ([1983:929](https://selex.se/eli/sfs/1983/929)) förvaras på fartyget.

</section>
<section id="12" class="paragraf">

### 12 §

Tillsyn över efterlevnaden av mönstringslagen ([1983:929](https://selex.se/eli/sfs/1983/929)) och av de föreskrifter som har meddelats med stöd av samma lag utövas av Transportstyrelsen och, utom riket, även av svenska utlandsmyndigheter som regeringen har förordnat att utöva sådan tillsyn. Förordning ([2008:1148](https://selex.se/eli/sfs/2008/1148)).

</section>
<section id="13" class="paragraf">

### 13 §

Transportstyrelsen får meddela ytterligare föreskrifter för verkställigheten av mönstringslagen ([1983:929](https://selex.se/eli/sfs/1983/929)) och denna förordning. Föreskrifter om utlämnande av sjöfartsbok av passmyndighet inom riket får meddelas efter samråd med Polismyndigheten. Föreskrifter som rör förhållanden utom riket får meddelas efter samråd med Regeringskansliet (Utrikesdepartementet). Förordning ([2014:1251](https://selex.se/eli/sfs/2014/1251)).

</section>
<section id="14" class="paragraf">

### 14 §

När Transportstyrelsen handlägger ärenden enligt mönstringslagen ([1983:929](https://selex.se/eli/sfs/1983/929)) eller enligt denna förordning skall styrelsen, om det är fråga om ett ärende av större vikt eller principiellt intresse, bereda berörda svenska organisationer för redare och ombordanställda tillfälle att avge yttrande. Förordning ([2008:1148](https://selex.se/eli/sfs/2008/1148)).

</section>
<section id="15" class="paragraf">

### 15 §

Transportstyrelsen får meddela föreskrifter om avgifter för tillsyn och ärendehandläggning enligt mönstringslagen ([1983:929](https://selex.se/eli/sfs/1983/929)) och enligt föreskrifter som har meddelats med stöd av lagen. Förordning ([2010:1585](https://selex.se/eli/sfs/2010/1585)).

</section>
<section id="16" class="paragraf">

### 16 §

Transportstyrelsen ska lämna ut de uppgifter som avses i [23 a §](#23a) mönstringslagen ([1983:929](https://selex.se/eli/sfs/1983/929)) elektroniskt eller på engelska om den som begär ut uppgifterna önskar det. Förordning ([2014:451](https://selex.se/eli/sfs/2014/451)).

</section>
<section id="17" class="paragraf">

### 17 §

Vid sökning av uppgifter ur sjömansregistret genom direktåtkomst enligt [23 b §](#23b) mönstringslagen ([1983:929](https://selex.se/eli/sfs/1983/929)) får endast födelsedatum och löpnummer på det dokument vars uppgifter ska kontrolleras användas som sökbegrepp. Förordning ([2014:451](https://selex.se/eli/sfs/2014/451)).


</section>

</section>
<section id="övergångsbestämmelser">

## Övergångsbestämmelser

[1989:552](https://selex.se/eli/sfs/1989/552)

Denna förordning träder i kraft den 1 juli 1989. Äldre bestämmelser gäller fortfarande när befrielse från skyldigheten att ha anställningstillstånd beviljats enligt kungörelsen ([1974:262](https://selex.se/eli/sfs/1974/262)) om anställningstillstånd för utlänning på svenskt fartyg.

</section>

</article>