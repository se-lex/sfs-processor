---
beteckning: "2011:446"
rubrik: Förordning med instruktion för Finanspolitiska rådet
departement: Finansdepartementet
utfardad_datum: 2011-04-28
ikraft_datum: 2011-07-01
publicerad_datum: 2026-01-02
pdf_url: https://rkrattsdb.gov.se/SFSdoc/11/110446.pdf
andringsforfattningar:
  - beteckning: "2015:1067"
    rubrik: Förordning om ändring i förordningen med instruktion för Finanspolitiska rådet
    ikraft_datum: 2016-04-01
    anteckningar: ändr. 13 §
  - beteckning: "2016:1088"
    rubrik: Förordning om ändring i förordningen med instruktion för Finanspolitiska rådet
    ikraft_datum: 2017-01-01
    anteckningar: "ändr. 6, 7, 8 §"
  - beteckning: "2017:1316"
    rubrik: Förordning om ändring i förordningen med instruktion för Finanspolitiska rådet
    ikraft_datum: 2018-02-01
    anteckningar: "ändr. 6, 7, 8, 11 §§; ny 11 a §, rubr. närmast före 11 a §"
  - beteckning: "2022:553"
    rubrik: Förordning om ändring i förordningen med instruktion för Finanspolitiska rådet
    ikraft_datum: 2022-10-01
    anteckningar: "upph. 13 §, rubr. närmast före 13 §"
  - beteckning: "2023:682"
    rubrik: Förordning om ändring i förordningen med instruktion för Finanspolitiska rådet
    ikraft_datum: 2024-01-01
    anteckningar: "ny 2 a §, ny rubrik närmast före 2 a §"
  - beteckning: "2025:1429"
    rubrik: Förordning om ändring i förordningen med instruktion för Finanspolitiska rådet
    ikraft_datum: 2025-12-31
    anteckningar: "upph. 11, 11 a, 12 §§, rubr. närmast före 4, 10, 11 §§; nuvarande 14 § betecknas 11 §; ändr. 4, 5, 6, 7, 8, 9, 10 §§, rubr. närmast före 11 a, 12, 14 §§ sätts närmast före 9, 10, 11 §§; nya 4 a, 7 a §§"
---
<article selex:utfardad_datum="2011-04-28" selex:ikraft_datum="2011-07-01">

# Förordning med instruktion för Finanspolitiska rådet

<section id="uppgifter">

## Uppgifter

<section id="1" class="paragraf">

### 1 §

Finanspolitiska rådet har till uppgift att sköta administrativa och handläggande uppgifter åt ett särskilt råd som ska finnas vid myndigheten.

</section>

</section>
<section id="ledning">

## Ledning

<section id="2" class="paragraf">

### 2 §

Myndigheten leds av en myndighetschef.

</section>

</section>
<section id="organisation">

## Organisation

<section id="2a" class="paragraf">

### 2 a §

Konjunkturinstitutet får upplåta lokaler och utföra administrativa uppgifter åt myndigheten enligt överenskommelse mellan myndigheterna. Förordning ([2023:682](https://selex.se/eli/sfs/2023/682)).

</section>

</section>
<section id="anställningar-och-uppdrag">

## Anställningar och uppdrag

<section id="3" class="paragraf">

### 3 §

Kanslichefen är myndighetschef.

</section>

</section>
<section id="det-särskilda-rådet">

## Det särskilda rådet

<section id="4" class="paragraf">

### /85/ 4 §

Det särskilda råd som finns vid myndigheten har de uppgifter som en oberoende finanspolitisk institution ska ha enligt rådets direktiv 2011EU av den 8 november 2011 om krav på medlemsstaternas budgetramverk, i lydelsen enligt rådets direktiv [(EU) 2024/1265](https://eur-lex.europa.eu/legal-content/SV/ALL/?uri=celex%3A31265R2024).

Rådet ska bestå av högst sex ledamöter. En av ledamöterna är ordförande och en är vice ordförande.

Rådet är beslutsfört när minst fem av ledamöterna är närvarande. Förordning ([2025:1429](https://selex.se/eli/sfs/2025/1429)).

</section>
<section id="4a" class="paragraf">

### 4 a §

Ordförande, vice ordförande och andra ledamöter utses av regeringen efter förslag från rådets valberedning. Förordnandena ges för en bestämd tid, högst sex år i följd för ordförande och högst tre år i följd för andra ledamöter. En ledamot som inte är ordförande får förordnas som ledamot eller som ordförande eller vice ordförande för ytterligare högst tre år.

Ledamöterna ska nomineras och utses enligt transparenta förfaranden på grundval av erfarenhet av ekonomisk-politiskt arbete eller vetenskaplig kompetens inom offentliga finanser, makroekonomi eller budgetförvaltning. Förordning ([2025:1429](https://selex.se/eli/sfs/2025/1429)).

</section>

</section>
<section id="uppgifter">

## Uppgifter

<section id="5" class="paragraf">

### 5 §

Rådet ska

1. följa upp och bedöma måluppfyllelsen i finanspolitiken och i den ekonomiska politik som regeringen föreslår och riksdagen beslutar om och därmed bidra till en ökad öppenhet och tydlighet kring den ekonomiska politikens syften och effektivitet,

2. bedöma de prognoser över den makroekonomiska utvecklingen som regeringen redovisar i budgetpropositionen,

3. med utgångspunkt i de ekonomiska propositionerna, bedöma om finanspolitiken är förenlig med långsiktigt hållbara offentliga finanser och de budgetpolitiska målen, särskilt målet för den offentliga förvaltningens finansiella sparande och utgiftstaket, men också skuldankaret och vid behov balanskravet för kommuner och regioner,

4. bedöma hur finanspolitiken förhåller sig till konjunkturutvecklingen,

5. om det vid sin bedömning av finanspolitiken konstaterar att det finns en tydlig avvikelse från målet för den offentliga förvaltningens finansiella sparande, bedöma de skäl som regeringen har anfört för avvikelsen samt regeringens redogörelse för hur en återgång till målet ska ske, och

6. med utgångspunkt i de ekonomiska propositionerna, utvärdera regeringens prognoser för ekonomins utveckling samt redovisningen till riksdagen av de offentliga finanserna och kostnaderna för reformförslag. Förordning ([2025:1429](https://selex.se/eli/sfs/2025/1429)).

</section>
<section id="6" class="paragraf">

### /1263 av den 29 april 2024 om en effektiv samordning av den ekonomiska politiken och om multilateral budgetövervakning samt om upphävande av rådets förordning (EG) nr 1466/ 6 §

Rådet ska yttra sig om prognosen och de antaganden som ligger till grund för nettoutgiftsbanan i den nationella medelfristiga finans- och strukturpolitiska plan som regeringen lämnar enligt artikel 11 eller artikel 15 i Europaparlamentets och rådets förordning (EU) 202497.

Rådet ska redovisa sitt yttrande inför att regeringen lämnar en nationell medelfristig finans- och strukturpolitisk plan. Förordning ([2025:1429](https://selex.se/eli/sfs/2025/1429)).

</section>
<section id="7" class="paragraf">

### 7 §

Rådet ska bedöma om det nationella budgetramverket är konsekvent, sammanhängande och effektivt.

Bedömningen ska, enligt närmare anvisning från Regeringskansliet (Finansdepartementet), redovisas inför den översyn av det finanspolitiska ramverket som ska genomföras varannan mandatperiod. Förordning ([2025:1429](https://selex.se/eli/sfs/2025/1429)).

</section>
<section id="7a" class="paragraf">

### 7 a §

Rådet ska efter inbjudan delta i offentliga sammanträden och öppna utfrågningar i riksdagen, samt verka för en offentlig diskussion i samhället om finanspolitiken. Förordning ([2025:1429](https://selex.se/eli/sfs/2025/1429)).

</section>
<section id="8" class="paragraf">

### 8 §

Rådet får

1. med utgångspunkt i den ekonomiska vårpropositionen och budgetpropositionen bedöma om finanspolitiken ligger i linje med vad som krävs för en god, långsiktigt uthållig tillväxt och om politiken leder till en långsiktigt hållbar hög sysselsättning,

2. granska tydligheten i den ekonomiska vårpropositionen och budgetpropositionen, särskilt med avseende på angivna grunder för den ekonomiska politiken samt skälen för förslag till åtgärder,

3. analysera finanspolitikens effekter på välfärdens fördelning på kort och lång sikt, och

4. analysera finanspolitikens effekter på de offentliga investeringarna och den offentliga förvaltningens kapitalstock. Förordning ([2025:1429](https://selex.se/eli/sfs/2025/1429)).

</section>

</section>
<section id="valberedning">

## Valberedning

<section id="9" class="paragraf">

### 9 §

Valberedningen består av myndighetscheferna för Konjunkturinstitutet, Statistiska centralbyrån och Institutet för arbetsmarknads- och utbildningspolitisk utvärdering samt två andra ledamöter som utses av regeringen för en bestämd tid. Valberedningen är beslutsför när samtliga ledamöter är närvarande.

Valberedningen ska lämna förslag som möjliggör att det inom rådet finns medlemmar som har den erfarenhet och kompetens som framgår av [4 a §](#4a). En jämn könsfördelning ska eftersträvas. Valberedningens förslag ska ges in till regeringen senast tre månader innan förordnandena går ut.

Finanspolitiska rådet ska bistå valberedningen i dess arbete. Förordning ([2025:1429](https://selex.se/eli/sfs/2025/1429)).

</section>

</section>
<section id="rapportering">

## Rapportering

<section id="10" class="paragraf">

### 10 §

Rådet ska den 15 februari varje år i en rapport redovisa resultatet av sitt arbete enligt [5 §](#5).

Eventuella avvikande meningar bland ledamöterna ska framgå av rapporten.

Myndigheten ska samma dag lämna rådets rapport till regeringen. Förordning ([2025:1429](https://selex.se/eli/sfs/2025/1429)).

</section>

</section>
<section id="undantag-från-myndighetsförord">

## Undantag från myndighetsförordningen

<section id="11" class="paragraf">

### 11 §

Följande bestämmelser i myndighetsförordningen ([2007:515](https://selex.se/eli/sfs/2007/515)) ska inte tillämpas på myndigheten:

</section>
<section id="7" class="paragraf">

### 7 §

om medverkan i EU-arbetet och annat internationellt samarbete,

</section>
<section id="20" class="paragraf">

### 20 §

om föredragning av ärenden, och

</section>
<section id="29" class="paragraf">

### 29 §

om ärendeförteckning till Justitiekanslern. Förordning ([2025:1429](https://selex.se/eli/sfs/2025/1429)).

</section>
<section id="11a" class="paragraf" selex:status="upphavd" selex:upphavd="true">

### 11 a §

Har upphävts genom förordning ([2025:1429](https://selex.se/eli/sfs/2025/1429)).

</section>
<section id="12" class="paragraf" selex:status="upphavd" selex:upphavd="true">

### 12 §

Har upphävts genom förordning ([2025:1429](https://selex.se/eli/sfs/2025/1429)).

</section>
<section id="13" class="paragraf" selex:status="upphavd" selex:upphavd="true">

### 13 §

Har upphävts genom förordning ([2022:553](https://selex.se/eli/sfs/2022/553)).

</section>
<section id="14" class="paragraf">

### 14 §

Har betecknats [11 §](#11) genom förordning ([2025:1429](https://selex.se/eli/sfs/2025/1429)).


</section>

</section>
<section id="övergångsbestämmelser">

## Övergångsbestämmelser

[2017:1316](https://selex.se/eli/sfs/2017/1316)

Denna förordning träder i kraft den 1 juli 2018 i fråga om 11 och [11 a §](#11a)§ och i övrigt den 1 februari 2018.

</section>

</article>