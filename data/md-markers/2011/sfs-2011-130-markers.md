---
beteckning: "2011:130"
rubrik: Förordning med instruktion för Specialpedagogiska skolmyndigheten
departement: Utbildningsdepartementet
utfardad_datum: 2011-02-24
ikraft_datum: 2011-07-01
publicerad_datum: 2025-12-22
pdf_url: https://rkrattsdb.gov.se/SFSdoc/11/110130.pdf
andringsforfattningar:
  - beteckning: "2011:1595"
    rubrik: Förordning om ändring i förordningen med instruktion för Specialpedagogiska skolmyndigheten
    ikraft_datum: 2012-01-01
    anteckningar: ändr. 32 §
  - beteckning: "2011:1161"
    rubrik: Förordning om ändring i förordningen med instruktion för Specialpedagogiska skolmyndigheten
    ikraft_datum: 2012-01-01
    anteckningar: ändr. 3 §
  - beteckning: "2014:1576"
    rubrik: Förordning om ändring i förordningen med instruktion för Specialpedagogiska skolmyndigheten
    ikraft_datum: 2015-01-01
    anteckningar: ändr. 17 §
  - beteckning: "2016:251"
    rubrik: Förordning om ändring i förordningen med instruktion för Specialpedagogiska skolmyndigheten
    ikraft_datum: 2016-05-01
    anteckningar: "upph. 17 §, rubr. närmast före 17 §; ändr. 16 §"
  - beteckning: "2019:1084"
    rubrik: Förordning om ändring i förordningen med instruktion för Specialpedagogiska skolmyndigheten
    ikraft_datum: 2020-01-01
    anteckningar: ändr. 4 §
  - beteckning: "2019:1278"
    rubrik: Förordning om ändring i förordningen med instruktion för Specialpedagogiska skolmyndigheten
    ikraft_datum: 2020-02-01
    anteckningar: "ändr. 12, 16 §§"
  - beteckning: "2022:213"
    rubrik: Förordning om ändring i förordningen med instruktion för Specialpedagogiska skolmyndigheten
    ikraft_datum: 2022-04-28
    anteckningar: ändr. 32 §; ny 13 a §
  - beteckning: "2022:1618"
    rubrik: Förordning om ändring i förordningen med instruktion för Specialpedagogiska skolmyndigheten
    ikraft_datum: 2023-07-02
    anteckningar: "ändr. 5, 9, 21 §§"
  - beteckning: "2024:623"
    rubrik: Förordning om ändring i förordningen med instruktion för Specialpedagogiska skolmyndigheten
    ikraft_datum: 2024-09-01
    anteckningar: "ändr. 1, 3, 6 §§, rubr. närmast före 6 §; ny 13 b §"
  - beteckning: "2025:1575"
    rubrik: Förordning om ändring i förordningen med instruktion för Specialpedagogiska skolmyndigheten
    ikraft_datum: 2026-01-20
    anteckningar: "ändr. 5, 13 §§"
  - beteckning: "2011:502"
    rubrik: Förordning om ändring i förordningen med instruktion för Specialpedagogiska skolmyndigheten
    anteckningar: ändr. 32 §
---
<article selex:utfardad_datum="2011-02-24" selex:ikraft_datum="2011-07-01">

# Förordning med instruktion för Specialpedagogiska skolmyndigheten

<section id="uppgifter">

## Uppgifter

<section id="1" class="paragraf">

### 1 §

Specialpedagogiska skolmyndigheten ska verka för att alla barn, elever och vuxenstuderande med funktionsnedsättning får tillgång till en likvärdig utbildning och annan verksamhet av god kvalitet i en trygg miljö.

Myndigheten ska bidra till goda förutsättningar för barnens utveckling och lärande samt förbättrade kunskapsresultat för eleverna och de vuxenstuderande.

Myndigheten ansvarar för specialpedagogiskt stöd samt för utbildning i specialskolan och i förskoleklass och fritidshem vid en skolenhet med specialskola. Myndigheten ska i sitt arbete beakta att utbildningen enligt [1 kap. 5 § tredje stycket skollagen](https://selex.se/eli/sfs/1985/1100#kap1.5) ([2010:800](https://selex.se/eli/sfs/2010/800)) ska vila på vetenskaplig grund och beprövad erfarenhet. Myndigheten har även andra uppgifter som följer av denna förordning eller av andra särskilda bestämmelser eller särskilda beslut. Förordning ([2024:623](https://selex.se/eli/sfs/2024/623)).

</section>

</section>
<section id="specialpedagogiskt-stöd">

## Specialpedagogiskt stöd

<section id="2" class="paragraf">

### 2 §

Myndigheten ska i specialpedagogiska frågor som rör barn, ungdomar och vuxna med funktionsnedsättning ge råd och stöd till huvudmän med ansvar för

1. utbildning inom skolväsendet,

2. internationella skolor enligt [24 kap. skollagen](https://selex.se/eli/sfs/1985/1100) ([2010:800](https://selex.se/eli/sfs/2010/800)),

3. utbildning vid särskilda ungdomshem enligt [24 kap. skollagen](https://selex.se/eli/sfs/1985/1100), och

4. annan pedagogisk verksamhet enligt [25 kap. skollagen](https://selex.se/eli/sfs/1985/1100).

</section>
<section id="3" class="paragraf">

### 3 §

Myndigheten ska när det gäller sådana verksamheter som avses i [2 §](#2)

1. anordna och medverka i kompetensutveckling,

2. bedriva och medverka i specialpedagogisk utvecklingsverksamhet, och

3. sammanställa och kommunicera kunskap om resultat av forskning som är relevant för det specialpedagogiska området. Förordning ([2024:623](https://selex.se/eli/sfs/2024/623)).

</section>
<section id="4" class="paragraf">

### 4 §

Myndigheten ska bistå de huvudmän som svarar för verksamheten med särskilda omvårdnadsinsatser för elever som går en sådan Rh-anpassad utbildning som avses i [15 kap. skollagen](https://selex.se/eli/sfs/1985/1100) ([2010:800](https://selex.se/eli/sfs/2010/800)) med administrativa tjänster i samband med att hemkommuner och hemregioner betalar ersättning för vissa kostnader för eleverna till dessa huvudmän enligt [15 kap. 40 § skollagen](https://selex.se/eli/sfs/1985/1100#kap15.40). Förordning ([2019:1084](https://selex.se/eli/sfs/2019/1084)).

</section>
<section id="5" class="paragraf" selex:status="upphord" selex:upphor_datum="2026-01-20">

### 5 §

Myndigheten ska erbjuda specialpedagogisk utredning inom resurscenter för barn och ungdomar som

1. är dövblinda,

2. i annat fall än som avses i 1 är synskadade,

3. i annat fall än som avses i 1 är synskadade och har ytterligare funktionsnedsättning,

4. i annat fall än som avses i 1 är döva eller hörselskadade och som även har en intellektuell funktionsnedsättning, och

5. har en grav språkstörning.

Utredningen får vid behov även omfatta barn som inte har börjat i de verksamheter som avses i 2 och [11 §](#11)§.

I verksamheten vid ett resurscenter ska det ingå att informera och utbilda lärare, annan personal samt vårdnadshavare. Förordning ([2022:1618](https://selex.se/eli/sfs/2022/1618)).

</section>
<section id="5" class="paragraf" selex:status="ikraft" selex:ikraft_datum="2026-01-20">

### 5 §

Myndigheten ska erbjuda specialpedagogisk utredning för barn och ungdomar som

1. är dövblinda,

2. i annat fall än som avses i 1 är synskadade,

3. i annat fall än som avses i 1 är synskadade och har ytterligare funktionsnedsättning,

4. i annat fall än som avses i 1 är döva eller hörselskadade och som även har en intellektuell funktionsnedsättning, och

5. har en grav språkstörning.

Utredningen får vid behov även omfatta barn som inte har börjat i de verksamheter som avses i 2 och [11 §](#11)§.

I verksamheten ska det ingå att informera och utbilda lärare, annan personal samt vårdnadshavare. Förordning ([2025:1575](https://selex.se/eli/sfs/2025/1575)).

</section>

</section>
<section id="lärverktyg-och-lärarhandlednin">

## Lärverktyg och lärarhandledningar

<section id="6" class="paragraf">

### 6 §

Myndigheten ska när det gäller sådana verksamheter som avses i [2 §](#2) främja och informera om tillgången till läroböcker, andra läromedel och andra lärverktyg för barn, ungdomar och vuxna med funktionsnedsättning. Myndigheten får utveckla, anpassa, framställa och distribuera sådana läroböcker, andra läromedel och andra lärverktyg samt tillhörande lärarhandledningar i den utsträckning behoven inte kan tillgodoses på den kommersiella läromedelsmarknaden. Förordning ([2024:623](https://selex.se/eli/sfs/2024/623)).

</section>

</section>
<section id="specialskolan">

## Specialskolan

<section id="7" class="paragraf">

### 7 §

Myndigheten ska särskilt verka för en ökad måluppfyllelse i specialskolan och i övrigt utveckla utbildningens kvalitet.

Myndigheten ska erbjuda eleverna i specialskolan ett elevhemsboende med hög kvalitet och goda förutsättningar för en aktiv fritid.

</section>
<section id="8" class="paragraf">

### 8 §

Specialskolan ska ha skolenheter för elever från hela landet (riksskolor) och skolenheter med regionala upptagningsområden (regionskolor).

</section>
<section id="9" class="paragraf">

### 9 §

Riksskolor ska finnas för elever som

1. är dövblinda,

2. i annat fall än som avses i 1 är synskadade och har ytterligare funktionsnedsättning,

3. i annat fall än som avses i 1 är döva eller hörselskadade och som på grund av intellektuell funktionsnedsättning inte kan få sin utbildning i en regionskola, och

4. har en grav språkstörning. Förordning ([2022:1618](https://selex.se/eli/sfs/2022/1618)).

</section>
<section id="10" class="paragraf">

### 10 §

Regionskolorna är avsedda för döva eller hörselskadade elever som inte behöver utbildning med särskilda insatser vid riksskolorna.

Regionskolor ska finnas i Örebro, Härnösands, Stockholms, Vänersborgs och Lunds kommuner.

Myndigheten får meddela föreskrifter om regionskolornas upptagningsområden.

</section>
<section id="11" class="paragraf">

### 11 §

Myndigheten ska bedriva utbildning för barn och ungdomar som avses i [11 §](#11) lagen ([2010:801](https://selex.se/eli/sfs/2010/801)) om införande av skollagen ([2010:800](https://selex.se/eli/sfs/2010/800)).

</section>

</section>
<section id="hantering-av-statliga-stöd-och">

## Hantering av statliga stöd och bidrag

<section id="12" class="paragraf">

### 12 §

Myndigheten ska administrera statliga stöd och bidrag enligt särskilda bestämmelser eller särskilda beslut. Myndigheten ska följa upp och utvärdera de statliga stöd och bidrag som myndigheten administrerar. Förordning ([2019:1278](https://selex.se/eli/sfs/2019/1278)).

</section>

</section>
<section id="andra-uppgifter">

## Andra uppgifter

<section id="13" class="paragraf" selex:status="upphord" selex:upphor_datum="2026-01-20">

### 13 §

Myndigheten ska erbjuda teckenspråksutbildning för syskon till döva eller hörselskadade barn och barn till döva eller hörselskadade föräldrar.

</section>
<section id="13" class="paragraf" selex:status="ikraft" selex:ikraft_datum="2026-01-20">

### 13 §

Myndigheten ska erbjuda teckenspråksutbildning för döva eller hörselskadade elever. Sådan utbildning ska även erbjudas för syskon till döva eller hörselskadade barn och barn till döva eller hörselskadade föräldrar. Förordning ([2025:1575](https://selex.se/eli/sfs/2025/1575)).

</section>
<section id="13a" class="paragraf">

### 13 a §

Myndigheten ska tillhandahålla utbildning i punktskrift för barn och elever med svår synnedsättning eller blindhet. Förordning ([2022:213](https://selex.se/eli/sfs/2022/213)).

</section>
<section id="13b" class="paragraf">

### 13 b §

Myndigheten ska bistå Statens skolverk i arbetet med nationella prov när det gäller att genomföra anpassningar för elever med svår synnedsättning eller blindhet, samtidigt som syftet med provens innehåll och uppgifter bevaras. Förordning ([2024:623](https://selex.se/eli/sfs/2024/623)).

</section>
<section id="14" class="paragraf">

### 14 §

Myndigheten ska sprida information till och aktivt arbeta för att göra sin verksamhet känd för sådana huvudmän som avses i [2 §](#2), deras personal, elever, andra studerande och vårdnadshavare.

</section>
<section id="15" class="paragraf">

### 15 §

Myndigheten ska bedriva verksamhet inom Europeiska byrån för utveckling av undervisning för elever med behov av särskilt stöd, European Agency for Development in Special Needs Education.

</section>

</section>
<section id="arbetets-bedrivande">

## Arbetets bedrivande

<section id="16" class="paragraf">

### 16 §

Myndigheten ska integrera ett jämställdhetsperspektiv och perspektivet mänskliga rättigheter i sin verksamhet. All individbaserad information som myndigheten redovisar ska vara uppdelad på kön, om det inte finns särskilda skäl som talar emot detta.

Vid alla åtgärder som rör barn ska myndigheten i sin verksamhet i första hand beakta vad som bedöms vara barnets bästa enligt Förenta nationernas konvention om barnets rättigheter.

Myndigheten ska i sin verksamhet samråda med de organisationer som företräder personer med funktionsnedsättning. Förordning ([2019:1278](https://selex.se/eli/sfs/2019/1278)).

</section>
<section id="17" class="paragraf" selex:status="upphavd" selex:upphavd="true">

### 17 §

Har upphävts genom förordning ([2016:251](https://selex.se/eli/sfs/2016/251)).

</section>

</section>
<section id="ledning">

## Ledning

<section id="18" class="paragraf">

### 18 §

Myndigheten leds av en myndighetschef.

</section>
<section id="19" class="paragraf">

### 19 §

Vid myndigheten ska det finnas ett insynsråd som består av högst nio ledamöter.

</section>

</section>
<section id="beslutande-organ">

## Beslutande organ

<section id="20" class="paragraf">

### 20 §

Inom myndigheten finns det ett särskilt beslutsorgan som benämns Nämnden för mottagande i specialskolan och för Rh-anpassad utbildning. Nämnden ska pröva frågor om

1. mottagande i specialskolan enligt [7 kap. 6 § skollagen](https://selex.se/eli/sfs/1985/1100#kap7.6) ([2010:800](https://selex.se/eli/sfs/2010/800)), och

2. antagning till Rh-anpassad utbildning vid vissa gymnasieskolor och andra frågor om rätt till sådan utbildning enligt [15 kap. 36 § skollagen](https://selex.se/eli/sfs/1985/1100#kap15.36).

</section>
<section id="21" class="paragraf">

### 21 §

Nämnden för mottagande i specialskolan och för Rh- anpassad utbildning består av en ordförande samt minst sex och högst tio andra ledamöter. I nämnden ska det finnas företrädare för grundskolan, anpassade grundskolan, specialskolan, gymnasieskolan och anpassade gymnasieskolan samt för personer med rörelsehinder. Förordning ([2022:1618](https://selex.se/eli/sfs/2022/1618)).

</section>
<section id="22" class="paragraf">

### 22 §

Nämnden för mottagande i specialskolan och för Rh- anpassad utbildning är beslutför när ordföranden och minst hälften av de andra ledamöterna är närvarande.

</section>
<section id="23" class="paragraf">

### 23 §

Om ett ärende är så brådskande att Nämnden för mottagande i specialskolan och för Rh-anpassad utbildning inte hinner sammanträda för att behandla det, får ärendet avgöras genom kontakter mellan ordföranden och de andra ledamöterna.

Om inte heller detta hinns med eller är lämpligt, får ordföranden ensam avgöra ärendet. Ett sådant beslut ska anmälas vid nästa sammanträde med nämnden.

</section>
<section id="24" class="paragraf">

### 24 §

Nämnden för mottagande i specialskolan och för Rh- anpassad utbildning ansvarar för sina beslut.

Nämnden ansvarar för sin verksamhet inför myndighetens ledning.

</section>
<section id="25" class="paragraf">

### 25 §

Myndighetens ledning ansvarar inför regeringen för att Nämnden för mottagande i specialskolan och för Rh- anpassad utbildning tilldelas medel och resurser i övrigt för sin verksamhet samt för att verksamheten bedrivs författningsenligt och effektivt samt att den redovisas på ett tillförlitligt sätt.

</section>

</section>
<section id="ärendenas-handläggning">

## Ärendenas handläggning

<section id="26" class="paragraf">

### 26 §

Myndigheten får i arbetsordningen meddela föreskrifter om eller i ett enskilt fall besluta att ordföranden i Nämnden för mottagande i specialskolan och för Rh-anpassad utbildning får avgöra ärenden enligt [20 §](#20) som är av det slaget att de inte behöver avgöras av nämnden.

</section>
<section id="27" class="paragraf">

### 27 §

Ärendena ska avgöras efter föredragning.

Myndigheten får i arbetsordningen meddela föreskrifter om eller i ett enskilt fall besluta att ärenden som avgörs enligt [26 §](#26) inte behöver föredras.

</section>

</section>
<section id="anställningar-och-uppdrag">

## Anställningar och uppdrag

<section id="28" class="paragraf">

### 28 §

Generaldirektören är myndighetschef.

</section>
<section id="29" class="paragraf">

### 29 §

Ordföranden och övriga ledamöter i Nämnden för mottagande i specialskolan och för Rh-anpassad utbildning utses av myndigheten för en bestämd tid. Nämnden utser inom sig en vice ordförande.

</section>

</section>
<section id="personalansvarsnämnd">

## Personalansvarsnämnd

<section id="30" class="paragraf">

### 30 §

Vid myndigheten ska det finnas en personalansvarsnämnd.

</section>

</section>
<section id="tillämpligheten-av-vissa-föror">

## Tillämpligheten av vissa förordningar

<section id="31" class="paragraf">

### 31 §

Myndigheten ska tillämpa internrevisionsförordningen ([2006:1228](https://selex.se/eli/sfs/2006/1228)) och personalföreträdarförordningen ([1987:1101](https://selex.se/eli/sfs/1987/1101)).

</section>

</section>
<section id="avgifter">

## Avgifter

<section id="32" class="paragraf">

### 32 §

Begränsningarna i [4 §](#4) andra stycket avgiftsförordningen ([1992:191](https://selex.se/eli/sfs/1992/191)) ska inte tillämpas på myndigheten när det gäller sådana varor och tjänster som avses i första stycket 1-4 samma paragraf.

Myndigheten får ta ut avgifter

1. för att tillhandahålla läromedel och förteckningar,

2. för kost och inkvartering i samband med kurser och besök, och

3. från Folkbildningsrådet när det gäller administration av förstärkningsbidrag till folkhögskolor.

Myndigheten får besluta om storleken på avgifter enligt andra stycket 1 och 2 upp till full kostnadstäckning. Myndigheten får besluta om storleken på avgifter enligt andra stycket 3.

Myndigheten får disponera avgiftsinkomsterna. Förordning ([2022:213](https://selex.se/eli/sfs/2022/213)).

</section>

</section>
<section id="överklagande">

## Överklagande

<section id="33" class="paragraf">

### 33 §

Myndighetens beslut i fråga om fördelning av bidrag får inte överklagas.

</section>

</section>

</article>