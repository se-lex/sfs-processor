---
beteckning: "2024:664"
rubrik: "Förordning om stöd till åtgärder för cybersäkerhet inom näringsliv, teknik och forskning"
departement: Försvarsdepartementet
utfardad_datum: 2024-09-12
ikraft_datum: 2024-10-01
publicerad_datum: 2026-01-02
pdf_url: https://svenskforfattningssamling.se/sites/default/files/sfs/2024-09/SFS2024-664.pdf
andringsforfattningar:
  - beteckning: "2025:1167"
    rubrik: "Förordning om ändring i förordningen om stöd till åtgärder för cybersäkerhet inom näringsliv, teknik och forskning"
    ikraft_datum: 2026-01-01
    anteckningar: "ändr. 6, 7, 8, 10, 14, 16, 17, 19, 20, 22 §§"
---
<article selex:utfardad_datum="2024-09-12" selex:ikraft_datum="2024-10-01">

# Förordning om stöd till åtgärder för cybersäkerhet inom näringsliv, teknik och forskning

<section id="inledande-bestämmelser">

## Inledande bestämmelser

<section id="1" class="paragraf">

### 1 §

Denna förordning innehåller bestämmelser om statligt stöd till åtgärder för cybersäkerhet inom näringsliv, teknik och forskning.

</section>
<section id="2" class="paragraf">

### 2 §

Denna förordning är meddelad med stöd av 8 kap. [7 §](#kap8.7) regerings-formen.

</section>

</section>
<section id="termer-och-uttryck">

## Termer och uttryck

<section id="3" class="paragraf">

### 3 §

Termer och uttryck som används i denna förordning har samma betydelse som i

1. kommissionens förordning [(EU) 2023/2831](https://eur-lex.europa.eu/legal-content/SV/ALL/?uri=celex%3A32831R2023) av den 13 december 2023 om tillämpningen av artiklarna 107 och 108 i fördraget om Europeiska unionens funktionssätt på stöd av mindre betydelse,

2. kommissionens förordning [(EU) nr 651/2014](https://eur-lex.europa.eu/legal-content/SV/ALL/?uri=celex%3A32014R0651) av den 17 juni 2014 genom vilken vissa kategorier av stöd förklaras förenliga med den inre marknaden enligt artiklarna 107 och 108 i fördraget, och

3. Europaparlamentets och rådets förordning [(EU) 2021/887](https://eur-lex.europa.eu/legal-content/SV/ALL/?uri=celex%3A32021R0887) av den 20 maj 2021 om inrättande av Europeiska kompetenscentrumet för cybersäkerhet inom näringsliv, teknik och forskning och av nätverket av nationella samordningscentrum.

</section>

</section>
<section id="allmänna-bestämmelser-om-stöd">

## Allmänna bestämmelser om stöd

<section id="4" class="paragraf">

### 4 §

Stöd får lämnas i form av bidrag till åtgärder för cybersäkerhet inom näringsliv, teknik och forskning, om det finns medel.

Stöd får inte lämnas till privatpersoner.

</section>
<section id="5" class="paragraf">

### /2831 och kommissionens förordning (EU) nr 651/ 5 §

Stöd till företag får endast lämnas i enlighet med kommissionens förordning (EU) 20232014.

Stöd till forsknings- och utvecklingsprojekt lämnas i enlighet med kapitel I och artikel 25 i kommissionens förordning [(EU) nr 651/2014](https://eur-lex.europa.eu/legal-content/SV/ALL/?uri=celex%3A32014R0651).

Investeringsstöd till små och medelstora företag lämnas i enlighet med kapitel I och artikel 17 i kommissionens förordning [(EU) nr 651/2014](https://eur-lex.europa.eu/legal-content/SV/ALL/?uri=celex%3A32014R0651).

</section>
<section id="6" class="paragraf">

### 6 §

Myndigheten för civilt försvar prövar frågor om stöd enligt denna förordning. Förordning ([2025:1167](https://selex.se/eli/sfs/2025/1167)).

</section>

</section>
<section id="förfarandet-i-stödärenden">

## Förfarandet i stödärenden

<section id="7" class="paragraf">

### 7 §

En ansökan om stöd ska vara skriftlig och ges in till Myndigheten för civilt försvar på det sätt som myndigheten anvisar.

Ansökan ska undertecknas av den sökande. Om ansökan ges in elektroniskt ska den ha en sådan avancerad elektronisk underskrift som avses i artikel 3 i Europaparlamentets och rådets förordning [(EU) nr 910/2014](https://eur-lex.europa.eu/legal-content/SV/ALL/?uri=celex%3A32014R0910) av den 23 juli 2014 om elektronisk identifiering och betrodda tjänster för elektroniska transaktioner på den inre marknaden och om upphävande av direktiv 1[999/93/EG](https://eur-lex.europa.eu/legal-content/SV/ALL/?uri=celex%3A3999L0093), i den ursprungliga lydelsen.  Förordning ([2025:1167](https://selex.se/eli/sfs/2025/1167)).

</section>
<section id="8" class="paragraf">

### 8 §

Den som ansöker om stöd ska lämna de handlingar och uppgifter som Myndigheten för civilt försvar behöver för att kunna pröva ansökan. Förordning ([2025:1167](https://selex.se/eli/sfs/2025/1167)).

</section>
<section id="9" class="paragraf">

### 9 §

Om en ansökan avser stöd av mindre betydelse enligt kommissionens förordning [(EU) 2023/2831](https://eur-lex.europa.eu/legal-content/SV/ALL/?uri=celex%3A32831R2023) ska den även innehålla en redogörelse av

1. stöd av mindre betydelse som företaget fått under den senaste treårsperioden, och

2. stöd som företaget tidigare ansökt om eller beviljats och som avser samma stödberättigande kostnader som det stöd som omfattas av ansökan.

</section>
<section id="10" class="paragraf">

### 10 §

Innan ett stöd beviljas enligt kommissionens förordning [(EU) 2023/2831](https://eur-lex.europa.eu/legal-content/SV/ALL/?uri=celex%3A32831R2023) ska Myndigheten för civilt försvar lämna de upplysningar till stödmottagaren och göra den kontroll som framgår av artiklarna 6.4 och 7.4 i förordningen. Förordning ([2025:1167](https://selex.se/eli/sfs/2025/1167)).

</section>
<section id="11" class="paragraf">

### 11 §

Stöd får inte lämnas för kostnader som offentligt stöd redan har lämnats för.

</section>
<section id="12" class="paragraf">

### 12 §

Stöd får inte beviljas någon som vid tidpunkten för beslutet

1. har skatte- eller avgiftsskulder eller andra skulder som vid beslutstillfället har överlämnas till Kronofogdemyndigheten och som vid indrivning handläggs som allmänt mål,

2. är i likvidation eller försatt i konkurs, eller

3. har näringsförbud.

</section>
<section id="13" class="paragraf">

### 13 §

Om uppgifter om ett stöd till ett företag ska offentliggöras enligt artikel 9 i kommissionens förordning [(EU) nr 651/2014](https://eur-lex.europa.eu/legal-content/SV/ALL/?uri=celex%3A32014R0651), får stödet endast beviljas om företaget samtycker till offentliggörandet.

</section>

</section>
<section id="anmälningsskyldighet">

## Anmälningsskyldighet

<section id="14" class="paragraf">

### 14 §

Den som ansöker om eller har beviljats bidrag enligt denna förordning ska snarast möjligt till Myndigheten för civilt försvar anmäla sådana ändrade förhållanden som kan påverka rätten till eller storleken på bidraget. Förordning ([2025:1167](https://selex.se/eli/sfs/2025/1167)).

</section>

</section>
<section id="hinder-mot-utbetalning">

## Hinder mot utbetalning

<section id="15" class="paragraf">

### 15 §

Stöd får inte betalas ut till ett företag som är föremål för betalningskrav på grund av ett beslut av Europeiska kommissionen om att ett stöd beviljat av en svensk stödgivare är olagligt och oförenligt med den inre marknaden.

</section>
<section id="16" class="paragraf">

### 16 §

Myndigheten för civilt försvar ska besluta att stöd helt eller delvis inte ska betalas ut om

1. den som har ansökt om och beviljats stöd genom att lämna oriktiga uppgifter har orsakat att stödet beviljats felaktigt eller med för högt belopp,

2. stödet av något annat skäl har beviljats felaktigt eller med för högt belopp och mottagaren borde ha insett detta,

3. stödet inte har utnyttjats eller använts för det ändamål som det har beviljats för, eller

4. villkoren för stödet inte har följts. Förordning ([2025:1167](https://selex.se/eli/sfs/2025/1167)).

</section>

</section>
<section id="uppföljning-och-utvärdering">

## Uppföljning och utvärdering

<section id="17" class="paragraf">

### 17 §

Ett beslut om stöd ska innehålla villkor om att stödmottagaren på Myndigheten för civilt försvars begäran ska lämna de uppgifter och handlingar som krävs för uppföljning och kontroll av stödet.

Beslutet får även innehålla de övriga villkor som behövs för att tillgodose syftet med stödet. Förordning ([2025:1167](https://selex.se/eli/sfs/2025/1167)).

</section>

</section>
<section id="återbetalning-och-återkrav">

## Återbetalning och återkrav

<section id="18" class="paragraf">

### 18 §

En stödmottagare är återbetalningsskyldig om någon av de grunder som anges i [16 §](#16) föreligger.

</section>
<section id="19" class="paragraf">

### 19 §

Om en stödmottagare är återbetalningsskyldig enligt [18 §](#18) ska Myndigheten för civilt försvar besluta att helt eller delvis kräva tillbaka stödet.

Om ett belopp som har återkrävts inte betalas i rätt tid, ska dröjsmålsränta enligt räntelagen ([1975:635](https://selex.se/eli/sfs/1975/635)) tas ut på beloppet.

Återbetalningskravet eller räntan får helt eller delvis sättas ned om det finns särskilda skäl. Förordning ([2025:1167](https://selex.se/eli/sfs/2025/1167)).

</section>
<section id="20" class="paragraf">

### 20 §

Om Myndigheten för civilt försvar beslutat om återkrav eller ränta, får det belopp som ska betalas enligt beslutet räknas av mot annan utbetalning av stöd till samma stödmottagare som har beslutats enligt denna förordning.

Avräkning får inte ske i det fall som avses i [15 §](#15). Förordning ([2025:1167](https://selex.se/eli/sfs/2025/1167)).

</section>

</section>
<section id="övriga-bestämmelser">

## Övriga bestämmelser

<section id="21" class="paragraf">

### 21 §

Bestämmelser om offentliggörande, rapportering och registerföring finns i [12 a §](#12a) lagen ([2013:388](https://selex.se/eli/sfs/2013/388)) om tillämpning av Europeiska unionens statsstödsregler och i förordningen ([2016:605](https://selex.se/eli/sfs/2016/605)) om tillämpning av Europeiska unionens statsstödsregler.

</section>
<section id="22" class="paragraf">

### 22 §

Myndigheten för civilt försvar får meddela föreskrifter om verkställigheten av denna förordning. Förordning ([2025:1167](https://selex.se/eli/sfs/2025/1167)).

</section>
<section id="23" class="paragraf">

### 23 §

I [40 §](#40) förvaltningslagen ([2017:900](https://selex.se/eli/sfs/2017/900)) finns bestämmelser om överklagande till allmän förvaltningsdomstol. Andra beslut än beslut enligt 15, 16, 19 och [20 §](#20)§ får dock inte överklagas.

Beslut enligt denna förordning får inte överklagas om stödmottagaren är en statlig myndighet.

</section>

</section>

</article>