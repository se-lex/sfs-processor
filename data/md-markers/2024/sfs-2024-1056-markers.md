---
beteckning: "2024:1056"
rubrik: Förordning om statligt stöd till trossamfund
departement: Socialdepartementet
utfardad_datum: 2024-11-21
ikraft_datum: 2025-01-01
publicerad_datum: 2026-01-02
pdf_url: https://svenskforfattningssamling.se/sites/default/files/sfs/2024-11/SFS2024-1056.pdf
andringsforfattningar:
  - beteckning: "2025:904"
    rubrik: Förordning om ändring i förordningen om statligt stöd till trossamfund
    ikraft_datum: 2026-01-01
    anteckningar: "ändr. 3, 4, 6, 14, 15, 17, 19 §§, p 3 ikrafttr.- och övergångsbest. till 2024:1056"
---
<article selex:utfardad_datum="2024-11-21" selex:ikraft_datum="2025-01-01">

# Förordning om statligt stöd till trossamfund

<section id="inledande-bestämmelser">

## Inledande bestämmelser

<section id="1" class="paragraf">

### 1 §

Denna förordning innehåller bestämmelser om sådant statsbidrag som avses i lagen ([2024:487](https://selex.se/eli/sfs/2024/487)) om statsbidrag till trossamfund och sådan statlig avgiftshjälp som avses i lagen ([1998:1593](https://selex.se/eli/sfs/1998/1593)) om trossamfund.

Förordningen är meddelad med stöd av [8 kap. 7 § regeringsformen](https://selex.se/eli/sfs/1974/152#kap8.7).

</section>

</section>
<section id="uttryck-i-förordningen">

## Uttryck i förordningen

<section id="2" class="paragraf">

### 2 §

Uttryck som används i denna förordning har samma innebörd som i lagen ([2024:487](https://selex.se/eli/sfs/2024/487)) om statsbidrag till trossamfund och i lagen ([1998:1593](https://selex.se/eli/sfs/1998/1593)) om trossamfund.

</section>

</section>
<section id="handläggning-av-ärenden">

## Handläggning av ärenden

<section id="3" class="paragraf">

### 3 §

Myndigheten för ungdoms- och civilsamhällesfrågor handlägger ärenden enligt lagen ([2024:487](https://selex.se/eli/sfs/2024/487)) om statsbidrag till trossamfund och ärenden om statlig avgiftshjälp enligt lagen ([1998:1593](https://selex.se/eli/sfs/1998/1593)) om trossamfund. Myndigheten prövar även frågor enligt denna förordning. Förordning ([2025:904](https://selex.se/eli/sfs/2025/904)).

</section>
<section id="4" class="paragraf">

### 4 §

En ansökan om statsbidrag eller statlig avgiftshjälp ska ha kommit in till Myndigheten för ungdoms- och civilsamhällesfrågor senast vid den tidpunkt som myndigheten bestämmer. Förordning ([2025:904](https://selex.se/eli/sfs/2025/904)).

</section>
<section id="5" class="paragraf">

### 5 §

Uppgifter om antalet betjänade som är bosatta i Sverige som lämnas i en ansökan om statsbidrag eller statlig avgiftshjälp ska ha granskats av en auktoriserad eller godkänd revisor enligt särskilt uppdrag.

</section>
<section id="6" class="paragraf">

### 6 §

Myndigheten för ungdoms- och civilsamhällesfrågor ska skyndsamt underrätta Skatteverket om beslut enligt 22 och [23 §](#23)§ lagen ([1998:1593](https://selex.se/eli/sfs/1998/1593)) om trossamfund. Förordning ([2025:904](https://selex.se/eli/sfs/2025/904)).

</section>

</section>
<section id="statsbidrag">

## Statsbidrag

</section>
<section id="bidragsmottagare">

## Bidragsmottagare

<section id="7" class="paragraf">

### 7 §

Statsbidrag får, i mån av tillgång på medel, lämnas till ett trossamfund som har beslutats vara berättigat till statsbidrag enligt lagen ([2024:487](https://selex.se/eli/sfs/2024/487)) om statsbidrag till trossamfund och till församlingar inom ett sådant trossamfund.

</section>

</section>
<section id="formen-för-bidrag">

## Formen för bidrag

<section id="8" class="paragraf">

### 8 §

Statsbidrag får lämnas i form av organisationsbidrag och verksamhetsbidrag.

</section>

</section>
<section id="organisationsbidrag">

## Organisationsbidrag

<section id="9" class="paragraf">

### 9 §

Organisationsbidrag får lämnas till ett trossamfund för att trossamfundet och dess församlingar ska kunna bedriva en aktiv och långsiktig religiös verksamhet.

</section>
<section id="10" class="paragraf">

### 10 §

Organisationsbidrag får användas för trossamfundets centrala verksamhet och för församlingarnas lokala verksamheter. Bidrag till den centrala verksamheten får inte överstiga en femtedel av det sammanlagda organisationsbidrag som beviljats trossamfundet.

</section>
<section id="11" class="paragraf">

### 11 §

Om ett trossamfund får statlig avgiftshjälp, ska de årliga kostnaderna för hjälpen räknas av från organisationsbidraget i förhållande till det antal betjänade som omfattas av hjälpen. Kostnaderna för att förbereda hjälpen ska också räknas av från bidraget det första året som trossamfundet får avgiftshjälp.

Ett trossamfund som får statlig avgiftshjälp och som inte har beviljats organisationsbidrag, ska inte betala för avgiftshjälpen.

</section>

</section>
<section id="verksamhetsbidrag">

## Verksamhetsbidrag

<section id="12" class="paragraf">

### 12 §

Verksamhetsbidrag får lämnas till ett trossamfund eller en församling för andlig vård inom sjukvården.

</section>
<section id="13" class="paragraf">

### 13 §

Verksamhetsbidrag får lämnas till ett trossamfund eller en församling för teologisk utbildning som avses leda fram till tjänstgöring som pastor, präst eller motsvarande om utbildningen anordnas vid

1. Johannelunds teologiska högskola,

2. Prästseminariet i Stockholms katolska stift,

3. Enskilda Högskolan Stockholm,

4. Akademi för ledarskap och teologi, eller

5. Sankt Ignatios folkhögskola.

Verksamhetsbidrag får även lämnas till ett trossamfund eller en församling för utbildning av trossamfundets eller församlingens företrädare.

</section>

</section>
<section id="redovisning">

## Redovisning

<section id="14" class="paragraf">

### 14 §

En bidragsmottagare ska till Myndigheten för ungdoms- och civilsamhällesfrågor lämna en redogörelse för vad bidraget har använts till. Redogörelsen ska lämnas senast vid den tidpunkt som anges i beslutet.

Redovisningen ska göras på det sätt som myndigheten bestämmer.

Bidragsmottagaren ska även lämna de övriga uppgifter och handlingar som myndigheten begär. Förordning ([2025:904](https://selex.se/eli/sfs/2025/904)).

</section>

</section>
<section id="hinder-mot-utbetalning">

## Hinder mot utbetalning

<section id="15" class="paragraf">

### 15 §

Myndigheten för ungdoms- och civilsamhällesfrågor får besluta att ett beviljat statsbidrag helt eller delvis inte ska betalas ut om det finns grund för återbetalning enligt [16 §](#16). Beslutet gäller omedelbart. Förordning ([2025:904](https://selex.se/eli/sfs/2025/904)).

</section>

</section>
<section id="återbetalningsskyldighet-och-å">

## Återbetalningsskyldighet och återkrav

<section id="16" class="paragraf">

### 16 §

En bidragsmottagare är skyldig att betala tillbaka statsbidraget om

1. mottagaren genom att lämna oriktiga uppgifter eller på något annat sätt har orsakat att bidrag har lämnats felaktigt eller med för högt belopp,

2. bidraget av något annat skäl har lämnats felaktigt eller med för högt belopp och mottagaren borde ha insett detta,

3. bidraget helt eller delvis inte har utnyttjats eller använts för de ändamål som det har beviljats för,

4. mottagaren inte har lämnat en sådan redovisning som avses i [14 §](#14),

5. villkor i beslutet om bidrag inte har följts, eller

6. trossamfundet inte uppfyller villkoren för att vara berättigat till statsbidrag enligt lagen ([2024:487](https://selex.se/eli/sfs/2024/487)) om statsbidrag till trossamfund.

</section>
<section id="17" class="paragraf">

### 17 §

Myndigheten för ungdoms- och civilsamhällesfrågor ska besluta att helt eller delvis kräva tillbaka statsbidraget, om bidragsmottagaren är återbetalningsskyldig enligt [16 §](#16).

Om det finns särskilda skäl för det, får myndigheten besluta att helt eller delvis avstå från ett krav på återbetalning.

Ett beslut om återkrav enligt första stycket får inte avse statsbidrag som betalats ut till ett trossamfund eller en församling mer än fem år före beslutet om återkrav. Förordning ([2025:904](https://selex.se/eli/sfs/2025/904)).

</section>

</section>
<section id="överklagande">

## Överklagande

<section id="18" class="paragraf">

### 18 §

I [40 §](#40) förvaltningslagen ([2017:900](https://selex.se/eli/sfs/2017/900)) finns bestämmelser om överklagande till allmän förvaltningsdomstol. Andra beslut än beslut om organisationsbidrag enligt 9-[11 §](#11)§, verksamhetsbidrag enligt [13 §](#13) första stycket, hinder mot utbetalning enligt [15 §](#15) och återkrav enligt [17 §](#17) får dock inte överklagas.

</section>

</section>
<section id="bemyndigande">

## Bemyndigande

<section id="19" class="paragraf">

### 19 §

Myndigheten för ungdoms- och civilsamhällesfrågor får meddela föreskrifter om

1. fördelning av statsbidrag enligt denna förordning,

2. verkställigheten av lagen ([2024:487](https://selex.se/eli/sfs/2024/487)) om statsbidrag till trossamfund,

3. verkställigheten av lagen ([1998:1593](https://selex.se/eli/sfs/1998/1593)) om trossamfund i fråga om statlig avgiftshjälp, och

4. verkställigheten av denna förordning. Förordning ([2025:904](https://selex.se/eli/sfs/2025/904)).


</section>

</section>
<section id="övergångsbestämmelser" selex:status="upphavd" selex:upphavd="true">

## Övergångsbestämmelser

[2024:1056](https://selex.se/eli/sfs/2024/1056)

1. Denna förordning träder i kraft den 1 januari 2025.

2. Genom förordningen upphävs förordningen ([1999:974](https://selex.se/eli/sfs/1999/974)) om statsbidrag till trossamfund.

3. Den upphävda förordningen gäller fortfarande för

a) ett trossamfund eller ett samverkansorgan som den 31 december 2024 var statsbidragsberättigat med stöd av den upphävda lagen ([1999:932](https://selex.se/eli/sfs/1999/932)) om stöd till trossamfund och som senast den 31 mars 2025 till Myndigheten för stöd till trossamfund lämnar in en ansökan om att bli berättigat till statsbidrag enligt lagen ([2024:487](https://selex.se/eli/sfs/2024/487)) om statsbidrag till trossamfund, dock längst till den dag som beslutsmyndighetens beslut får laga kraft, och

b) statsbidrag som har beviljats före den 1 januari 2025.

Vid tillämpningen av den upphävda förordningen ska det som anges där om Rådet för beslut om statsbidrag till trossamfund i stället gälla Myndigheten för ungdoms- och civilsamhällesfrågor. Förordning ([2025:904](https://selex.se/eli/sfs/2025/904)).

[2025:904](https://selex.se/eli/sfs/2025/904)

1. Denna förordning träder i kraft den 1 januari 2026.

2. Om Myndigheten för stöd till trossamfund har lämnat statligt stöd före ikraftträdandet ska en sådan redogörelse som avses i [14 §](#14) första stycket lämnas till Myndigheten för ungdoms- och civilsamhällesfrågor senast vid den tidpunkt som anges i beslutet om statligt stöd.

</section>

</article>