---
beteckning: "2024:365"
rubrik: "Förordning med kompletterande bestämmelser till EU:s förordning om inrättande av en mekanism för koldioxidjustering vid gränsen"
departement: Finansdepartementet
utfardad_datum: 2024-05-30
ikraft_datum: 2024-07-01
publicerad_datum: 2025-12-15
pdf_url: https://svenskforfattningssamling.se/sites/default/files/sfs/2024-05/SFS2024-365.pdf
andringsforfattningar:
  - beteckning: "2025:1489"
    rubrik: "Förordning om ändring i förordningen med kompletterande bestämmelser till EU:s förordning om inrättande av en mekanism för koldioxidjustering vid gränsen"
    ikraft_datum: 2026-01-01
    anteckningar: "ny 3 a §, rubr. närmast före 3 a §"
---
<article selex:utfardad_datum="2024-05-30" selex:ikraft_datum="2024-07-01">

# Förordning med kompletterande bestämmelser till EU:s förordning om inrättande av en mekanism för koldioxidjustering vid gränsen

<section id="inledande-bestämmelser">

## Inledande bestämmelser

<section id="1" class="paragraf">

### 1 §

Denna förordning kompletterar lagen ([2024:364](https://selex.se/eli/sfs/2024/364)) med kompletterande bestämmelser till EU:s förordning om inrättande av en mekanism för koldioxidjustering vid gränsen, nedan kallad kompletteringslagen till CBAM-förordningen. Termer och uttryck i denna förordning har samma betydelse som i den lagen.

</section>
<section id="2" class="paragraf">

### 2 §

Denna förordning är meddelad med stöd av

- [3 §](#3) kompletteringslagen till CBAM-förordningen i fråga om [4 §](#4),

- [16 §](#16) kompletteringslagen till CBAM-förordningen i fråga om [7 §](#7), och

- [8 kap. 7 § regeringsformen](https://selex.se/eli/sfs/1974/152#kap8.7) i fråga om övriga bestämmelser.

</section>

</section>
<section id="behörig-myndighet">

## Behörig myndighet

<section id="3" class="paragraf">

### 3 §

Av [8 a §](#8a) förordningen ([2012:989](https://selex.se/eli/sfs/2012/989)) med instruktion för Naturvårdsverket framgår att Naturvårdsverket är behörig myndighet enligt Europaparlamentets och rådets förordning [(EU) 2023/956](https://eur-lex.europa.eu/legal-content/SV/ALL/?uri=celex%3A32023R0956) av den 10 maj 2023 om inrättande av en mekanism för koldioxidjustering vid gränsen, här benämnd CBAM-förordningen.

</section>

</section>
<section id="den-rådgivande-gruppen-gälland" selex:status="ikraft" selex:ikraft_datum="2026-01-01">

## Den rådgivande gruppen gällande den gemensamma centrala plattformen

<section id="3a" class="paragraf" selex:status="ikraft" selex:ikraft_datum="2026-01-01">

### 3 a §

Naturvårdsverket ska delta i den rådgivande gruppen gällande upphandlingen och förvaltningen av den gemensamma centrala plattformen i enlighet med artikel 20.2 i CBAM- förordningen. Förordning ([2025:1489](https://selex.se/eli/sfs/2025/1489)).

</section>

</section>
<section id="status-som-godkänd-cbam-deklar">

## Status som godkänd CBAM-deklarant

<section id="4" class="paragraf">

### 4 §

Naturvårdsverket får meddela föreskrifter om förfarandet vid ansökan om och återkallelse av status som godkänd CBAM- deklarant.

</section>
<section id="5" class="paragraf">

### 5 §

Energimarknadsinspektionen, Finansinspektionen, Skatteverket och Tullverket ska till Naturvårdsverket lämna den information enligt artiklarna 5 och 17 i CBAM-förordningen som Naturvårdsverket behöver för att kunna fatta beslut om att bevilja eller återkalla status som godkänd CBAM-deklarant.

</section>

</section>
<section id="ackreditering">

## Ackreditering

<section id="6" class="paragraf">

### 6 §

Styrelsen för ackreditering och teknisk kontroll verifierar uppgifter om inbäddade utsläpp och ackrediterar kontrollörer enligt artiklarna 8 och 18 i CBAM-förordningen.

</section>

</section>
<section id="sanktionsavgift">

## Sanktionsavgift

<section id="7" class="paragraf">

### 7 §

En sanktionsavgift enligt [11 §](#11) kompletteringslagen till CBAM-förordningen får beslutas endast om den som avgiften ska tas ut av har fått tillfälle att yttra sig.

</section>
<section id="8" class="paragraf">

### 8 §

Sanktionsavgiften ska betalas till Naturvårdsverket.

</section>

</section>

</article>