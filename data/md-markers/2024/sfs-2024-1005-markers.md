---
beteckning: "2024:1005"
rubrik: Förordning om samordnad och säker statlig it-drift
departement: Finansdepartementet
utfardad_datum: 2024-11-07
ikraft_datum: 2025-01-01
publicerad_datum: 2026-01-02
pdf_url: https://svenskforfattningssamling.se/sites/default/files/sfs/2024-11/SFS2024-1005.pdf
andringsforfattningar:
  - beteckning: "2025:936"
    rubrik: Förordning om ändring i förordningen om samordnad och säker statlig it-drift
    ikraft_datum: 2026-01-01
    anteckningar: ändr. 5 §
---
<article selex:utfardad_datum="2024-11-07" selex:ikraft_datum="2025-01-01">

# Förordning om samordnad och säker statlig it-drift

<section id="inledande-bestämmelser">

## Inledande bestämmelser

<section id="1" class="paragraf">

### 1 §

Denna förordning innehåller bestämmelser om ett samordnat statligt tjänsteutbud för it-drift.

</section>
<section id="2" class="paragraf">

### 2 §

Denna förordning är meddelad med stöd av [8 kap. 7 § regeringsformen](https://selex.se/eli/sfs/1974/152#kap8.7).

</section>

</section>
<section id="definitioner">

## Definitioner

<section id="3" class="paragraf">

### 3 §

I förordningen avses med

- myndighet: en myndighet under regeringen,

- samordnat statligt tjänsteutbud: it-driftstjänster som tillhandahålls myndigheter av en leverantörsmyndighet eller på uppdrag av en sådan myndighet.

</section>

</section>
<section id="den-samordnande-myndigheten">

## Den samordnande myndigheten

<section id="4" class="paragraf">

### 4 §

Samordnande myndighet enligt denna förordning är Försäkringskassan.

Den samordnande myndigheten ska samordna arbetet enligt förordningen och ska i samverkan med leverantörsmyndigheterna

1. fortlöpande föra en förteckning över vilka it- driftstjänster som ingår i det samordnade statliga tjänsteutbudet och vilken leverantörsmyndighet som tillhandahåller respektive tjänst, samt förvalta tjänstebeskrivningarna för dessa tjänster,

2. utveckla och förvalta modeller för samverkan inom it-drift, och

3. utveckla och förvalta modeller för överenskommelser för anslutning till det samordnade statliga tjänsteutbudet.

</section>

</section>
<section id="leverantörsmyndigheterna">

## Leverantörsmyndigheterna

<section id="5" class="paragraf">

### 5 §

Leverantörsmyndigheter enligt denna förordning är Försäkringskassan, Lantmäteriet, Skatteverket och Trafikverket.

Leverantörsmyndigheterna ska

1. tillsammans med den samordnande myndigheten bestämma vilka it-driftstjänster som ska erbjudas inom det samordnade statliga tjänsteutbudet och hur tjänstebeskrivningarna för tjänsterna ska utformas,

2. tillhandahålla det samordnade statliga tjänsteutbudet och stödja myndigheterna vid valet av it-driftslösning.

Vid utformningen av de it-driftstjänster som erbjuds ska totalförsvarets behov beaktas. Förordning ([2025:936](https://selex.se/eli/sfs/2025/936)).

</section>
<section id="6" class="paragraf">

### 6 §

En leverantörsmyndighet får endast tillhandahålla it- driftstjänster som baseras på den myndighetens it-drift, om inte något annat är föreskrivet.

</section>

</section>
<section id="anslutning-till-det-samordnade">

## Anslutning till det samordnade statliga tjänsteutbudet

<section id="7" class="paragraf">

### 7 §

En myndighet som vill ta del av det samordnade statliga tjänsteutbudet ska anmäla sitt intresse till den samordnande myndigheten.

Den samordnande myndigheten ska fördela en intresseanmälan som mottagits till en leverantörsmyndighet.

</section>
<section id="8" class="paragraf">

### 8 §

En leverantörsmyndighet får neka en myndighet anslutning om leverantörsmyndigheten inte har förutsättningar att erbjuda den efterfrågade it-driftstjänsten. En leverantörsmyndighet som nekar en myndighet anslutning ska ange skälen för detta.

</section>
<section id="9" class="paragraf">

### 9 §

I de fall en prioritering mellan olika intresseanmälningar om att ansluta sig till det statliga tjänsteutbudet behöver göras, ska leverantörsmyndigheten i första hand ta hänsyn till om anslutningen bedöms leda till en högre säkerhet, och i andra hand om anslutningen bedöms leda till en ökad kostnadseffektivitet.

</section>
<section id="10" class="paragraf">

### 10 §

Innan en anslutning till det samordnade statliga tjänsteutbudet sker ska den anslutande myndigheten ingå en skriftlig överenskommelse med en eller flera leverantörsmyndigheter om vilka it-driftstjänster som ska levereras.

Om it-driftstjänsten kräver att leverantörsmyndigheten får tillgång till personuppgifter och behandlar dessa för den anslutande myndighetens räkning ska överenskommelsen innehålla närmare bestämmelser om personuppgiftshanteringen, med beaktande av kraven i tillämplig dataskyddslagstiftning.

Leverantörsmyndigheten ska underrätta den samordnade myndigheten när en överenskommelse har ingåtts. Den samordnande myndigheten ska underrätta regeringen om överenskommelsen i samband med den redovisning som ska lämnas enligt [11 §](#11).

</section>

</section>
<section id="redovisning">

## Redovisning

<section id="11" class="paragraf">

### 11 §

Senast den 31 mars varje år ska den samordnande myndigheten, i samverkan med leverantörsmyndigheterna, redovisa effekterna av arbetet med det samordnade statliga tjänsteutbudet för it-drift till regeringen. Redovisningen ska bland annat omfatta en beskrivning av de fall då myndigheterna enligt [8 §](#8) har bedömt att de saknat förutsättningar att erbjuda en efterfrågad it-driftstjänst.

En leverantörsmyndighet ska på den samordnande myndighetens begäran lämna det underlag som behövs för redovisningen.

</section>

</section>
<section id="avgifter">

## Avgifter

<section id="12" class="paragraf">

### 12 §

Leverantörsmyndigheterna ska ta ut avgifter av de myndigheter som har anslutit sig till det samordnade statliga tjänsteutbudet.

Leverantörsmyndigheterna får bestämma avgifternas storlek och disponera avgiftsinkomsterna i verksamheten.

</section>

</section>

</article>