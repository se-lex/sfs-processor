---
beteckning: "2014:880"
rubrik: Förordning om sprängämnesprekursorer
departement: Försvarsdepartementet
utfardad_datum: 2014-06-19
ikraft_datum: 2014-09-02
publicerad_datum: 2026-01-02
pdf_url: https://rkrattsdb.gov.se/SFSdoc/14/140880.pdf
andringsforfattningar:
  - beteckning: "2014:881"
    rubrik: Förordning om ändring i förordningen om sprängämnesprekursorer
    ikraft_datum: 2015-01-01
    anteckningar: "ändr. 6, 7, 9 §§"
  - beteckning: "2016:599"
    rubrik: Förordning om ändring i förordningen om sprängämnesprekursorer
    ikraft_datum: 2016-07-01
    anteckningar: ändr. 4 §
  - beteckning: "2020:1047"
    rubrik: Förordning om ändring i förordningen om sprängämnesprekursorer
    ikraft_datum: 2021-02-01
    anteckningar: "ändr. 1, 3, 7, 8, 9, 10, 11, 12 §§; nya 6 a, 6 b, 7 a, 8 a, 8 b, 11 a §§, rubr. närmast före 6 a, 6 b, 7 a §§"
  - beteckning: "2025:1141"
    rubrik: Förordning om ändring i förordningen om sprängämnesprekursorer
    ikraft_datum: 2026-01-01
    anteckningar: "ändr. 2, 3, 5, 6, 6 a, 6 b, 7 a, 8, 8 a, 8 b, 9, 10, 11, 11 a §§"
---
<article selex:utfardad_datum="2014-06-19" selex:ikraft_datum="2014-09-02">

# Förordning om sprängämnesprekursorer

<section id="förordningens-innehåll">

## Förordningens innehåll

<section id="1" class="paragraf">

### /1148 av den 20 juni 2019 om saluföring och användning av sprängämnesprekursorer, om ändring av förordning (EG) nr 1907/ 1 §

I denna förordning finns bestämmelser som kompletterar Europaparlamentets och rådets förordning (EU) 20192006 och om upphävande av förordning [(EU) nr 98/2013](https://eur-lex.europa.eu/legal-content/SV/ALL/?uri=celex%3A32013R0098), i den ursprungliga lydelsen (EU:s förordning om sprängämnesprekursorer), och lagen ([2014:799](https://selex.se/eli/sfs/2014/799)) om sprängämnesprekursorer. Förordning ([2020:1047](https://selex.se/eli/sfs/2020/1047)).

</section>

</section>
<section id="tillståndsmyndighet">

## Tillståndsmyndighet

<section id="2" class="paragraf">

### 2 §

Tillståndsmyndighet enligt [4 §](#4) lagen ([2014:799](https://selex.se/eli/sfs/2014/799)) om sprängämnesprekursorer är Myndigheten för civilt försvar. Förordning ([2025:1141](https://selex.se/eli/sfs/2025/1141)).

</section>

</section>
<section id="ansökan">

## Ansökan

<section id="3" class="paragraf">

### 3 §

En ansökan om tillstånd ska göras skriftligen hos Myndigheten för civilt försvar. Förordning ([2025:1141](https://selex.se/eli/sfs/2025/1141)).

</section>
<section id="4" class="paragraf">

### /2014 av den 23 juli 2014 om elektronisk identifiering och betrodda tjänster för elektroniska transaktioner på den inre marknaden och om upphävande av direktiv 1999/ 4 §

Ansökan ska vara undertecknad. Det kravet ska anses uppfyllt om uppgifterna i ansökan bekräftas med en sådan elektronisk underskrift som avses i artikel 3 i Europaparlamentets och rådets förordning (EU) nr 91093/EG, i den ursprungliga lydelsen.

Uppgifterna i ansökan ska lämnas på heder och samvete. Förordning ([2016:599](https://selex.se/eli/sfs/2016/599)).

</section>

</section>
<section id="handläggning-av-tillståndsären">

## Handläggning av tillståndsärenden

<section id="5" class="paragraf">

### 5 §

Om ansökan är bristfällig, ska Myndigheten för civilt försvar förelägga sökanden att avhjälpa bristen. Av föreläggandet ska det framgå att ansökan kan avvisas om det inte följs. Föreläggandet behöver inte delges.

Myndigheten får avvisa en ansökan om tillstånd om den är så bristfällig att den inte kan läggas till grund för prövning i sak och sökanden inte har följt ett föreläggande att avhjälpa bristen. Förordning ([2025:1141](https://selex.se/eli/sfs/2025/1141)).

</section>
<section id="6" class="paragraf">

### 6 §

Innan Myndigheten för civilt försvar beslutar i ett ärende om tillstånd ska myndigheten inhämta ett yttrande från Polismyndigheten. Yttrandet ska avse frågan om sökanden är lämplig att förvärva, införa, inneha eller använda de sprängämnesprekursorer som ansökan avser.

Myndigheten för civilt försvar ska även ge Säkerhetspolisen tillfälle att yttra sig i ärendet. Förordning ([2025:1141](https://selex.se/eli/sfs/2025/1141)).

</section>

</section>
<section id="tillståndens-utformning">

## Tillståndens utformning

<section id="6a" class="paragraf">

### 6 a §

Myndigheten för civilt försvar ska vid tillståndsgivningen använda sig av den mall för tillstånd som finns i bilaga III till EU:s förordning om sprängämnesprekursorer. Förordning ([2025:1141](https://selex.se/eli/sfs/2025/1141)).

</section>

</section>
<section id="information-om-tillstånd">

## Information om tillstånd

<section id="6b" class="paragraf">

### 6 b §

Myndigheten för civilt försvar ska informera den eller de kommuner som berörs av att tillstånd har meddelats en enskild eller återkallats från en enskild. Förordning ([2025:1141](https://selex.se/eli/sfs/2025/1141)).

</section>

</section>
<section id="nationell-kontaktpunkt">

## Nationell kontaktpunkt

<section id="7" class="paragraf">

### 7 §

Polismyndigheten är nationell kontaktpunkt enligt artikel 9.3 i EU:s förordning om sprängämnesprekursorer. Förordning ([2020:1047](https://selex.se/eli/sfs/2020/1047)).

</section>

</section>
<section id="tillsynsmyndighet">

## Tillsynsmyndighet

<section id="7a" class="paragraf">

### 7 a §

Myndigheten för civilt försvar ska ansvara för tillsynen enligt [6 §](#6) andra stycket lagen ([2014:799](https://selex.se/eli/sfs/2014/799)) om sprängämnesprekursorer. Förordning ([2025:1141](https://selex.se/eli/sfs/2025/1141)).

</section>

</section>
<section id="behöriga-myndigheter">

## Behöriga myndigheter

<section id="8" class="paragraf">

### 8 §

Polismyndigheten, Säkerhetspolisen, Myndigheten för civilt försvar och en kommun ska ha rätt att begära ut information enligt artikel 8.4 i EU:s förordning om sprängämnesprekursorer. Förordning ([2025:1141](https://selex.se/eli/sfs/2025/1141)).

</section>
<section id="8a" class="paragraf">

### 8 a §

Myndigheten för civilt försvar ska ansvara för medvetandehöjande åtgärder och erfarenhetsutbyte mellan berörda parter enligt artikel 10.2 och 10.3 i EU:s förordning om sprängämnesprekursorer.

Polismyndigheten ska lämna den hjälp som Myndigheten för civilt försvar behöver vid genomförandet av dessa uppgifter. Förordning ([2025:1141](https://selex.se/eli/sfs/2025/1141)).

</section>
<section id="8b" class="paragraf">

### 8 b §

Myndigheten för civilt försvar ska ansvara för att lämna uppgifter och rapporter till Europeiska kommissionen enligt artiklarna 19-21 i EU:s förordning om sprängämnesprekursorer.

Polismyndigheten ska förse Myndigheten för civilt försvar med nödvändiga uppgifter på det sätt som den myndigheten bestämmer. Förordning ([2025:1141](https://selex.se/eli/sfs/2025/1141)).

</section>
<section id="9" class="paragraf">

### 9 §

Myndigheten för civilt försvar och Polismyndigheten är behöriga myndigheter för spridning av kommissionens riktlinjer enligt artikel 12.2 i EU:s förordning om sprängämnesprekursorer. Förordning ([2025:1141](https://selex.se/eli/sfs/2025/1141)).

</section>

</section>
<section id="bemyndiganden">

## Bemyndiganden

<section id="10" class="paragraf">

### 10 §

Myndigheten för civilt försvar får meddela föreskrifter om ansökningsavgiftens och tillsynsavgiftens storlek enligt lagen ([2014:799](https://selex.se/eli/sfs/2014/799)) om sprängämnesprekursorer när det gäller den egna verksamheten. Förordning ([2025:1141](https://selex.se/eli/sfs/2025/1141)).

</section>
<section id="11" class="paragraf">

### 11 §

Myndigheten för civilt försvar får meddela närmare föreskrifter om

1. ansökans utformning,

2. hantering av tillstånd,

3. hur information till distributionskedjan ska utformas, och

4. kontroll vid försäljning. Förordning ([2025:1141](https://selex.se/eli/sfs/2025/1141)).

</section>
<section id="11a" class="paragraf">

### 11 a §

Myndigheten för civilt försvar får meddela föreskrifter om tillsyn när det gäller den egna verksamheten. Förordning ([2025:1141](https://selex.se/eli/sfs/2025/1141)).

</section>
<section id="12" class="paragraf">

### 12 §

En kommun får meddela föreskrifter om tillsyn enligt [6 §](#6) första stycket lagen ([2014:799](https://selex.se/eli/sfs/2014/799)) om sprängämnesprekursorer. Förordning ([2020:1047](https://selex.se/eli/sfs/2020/1047)).

</section>

</section>

</article>