---
beteckning: "2014:1106"
rubrik: Förordning om handläggning av ärenden om brott av anställda inom polisen och vissa andra befattningshavare
departement: Justitiedepartementet
utfardad_datum: 2014-09-11
ikraft_datum: 2015-01-01
publicerad_datum: 2026-01-02
pdf_url: https://rkrattsdb.gov.se/SFSdoc/14/141106.pdf
andringsforfattningar:
  - beteckning: "2025:1068"
    rubrik: Förordning om ändring i förordningen om handläggning av ärenden om brott av anställda inom polisen och vissa andra befattningshavare
    ikraft_datum: 2026-01-01
    anteckningar: "ändr. 1, 4, 7, 10, 11 §§"
---
<article selex:utfardad_datum="2014-09-11" selex:ikraft_datum="2015-01-01">

# Förordning om handläggning av ärenden om brott av anställda inom polisen och vissa andra befattningshavare

<section id="förordningens-tillämpningsområ">

## Förordningens tillämpningsområde

<section id="1" class="paragraf">

### 1 §

Denna förordning innehåller bestämmelser om Polismyndighetens handläggning av vissa ärenden som gäller anställda inom polisen, vissa uppdragstagare vid Polismyndigheten och den som antagits till eller genomgår grundutbildning till polisman. Av [6 §](#6) framgår att förordningen i vissa delar gäller även vid handläggningen av ärenden om brott som begåtts av vissa andra befattningshavare. Förordning ([2025:1068](https://selex.se/eli/sfs/2025/1068)).

</section>

</section>
<section id="utredningar-om-felaktigt-handl">

## Utredningar om felaktigt handlande i samband med anställningen

<section id="2" class="paragraf">

### 2 §

Förordningen gäller vid handläggning av ärenden där

1. det i en anmälan har påståtts att en anställd inom polisen har gjort sig skyldig till något brott som har samband med anställningen eller på något annat sätt har handlat felaktigt i sin myndighetsutövning,

2. en person har skadats allvarligt antingen under vistelse i en polisarrest eller genom något som en anställd inom polisen har gjort i anställningen, eller

3. det i något annat fall kan bli fråga om att inleda förundersökning mot en anställd inom polisen för brott som har samband med anställningen.

Det som anges om en anställd i första stycket gäller även en uppdragstagare som med stöd av ett särskilt förordnande från Polismyndigheten utför arbete för myndigheten under ledning av en polisman.

</section>
<section id="3" class="paragraf">

### 3 §

Förordningen gäller dock inte sådana ärenden som anges i [2 §](#2) om

1. det är fråga om något annat brott mot trafikförfattningar än brott mot [1 §](#1) andra stycket eller 3–[5 §](#5)§ lagen ([1951:649](https://selex.se/eli/sfs/1951/649)) om straff för vissa trafikbrott,

2. det i fall som anges i [2 §](#2) första stycket 2 visar sig att skadan inte var allvarlig, och

3. Polismyndigheten beslutar att utfärda ett föreläggande om ordningsbot eller att inleda en förundersökning.

Ett beslut om att lägga ned en sådan förundersökning som avses i första stycket 3 ska fattas av en åklagare.

</section>

</section>
<section id="utredningar-om-brott-som-inte">

## Utredningar om brott som inte har samband med anställningen

<section id="4" class="paragraf">

### 4 §

Förordningen gäller också vid handläggning av ärenden där fråga har väckts om

1. en anställd inom polisen har gjort sig skyldig till något brott som inte har samband med anställningen, eller

2. den som antagits till eller genomgår grundutbildning till polisman har gjort sig skyldig till något brott. Förordning ([2025:1068](https://selex.se/eli/sfs/2025/1068)).

</section>
<section id="5" class="paragraf">

### 5 §

Förordningen gäller dock inte sådana ärenden som anges i [4 §](#4) om

1. endast böter är föreskrivet för brottet, och

2. Polismyndigheten beslutar att utfärda ett föreläggande om ordningsbot eller att inleda en förundersökning.

Ett beslut om att lägga ned en sådan förundersökning som avses i första stycket 2 ska fattas av en åklagare.

</section>

</section>
<section id="utredningar-om-brott-av-vissa">

## Utredningar om brott av vissa andra befattningshavare

<section id="6" class="paragraf">

### 6 §

Utöver vad som anges i 2 och [4 §](#4)§ gäller denna förordning vid Polismyndighetens handläggning av de ärenden som vid Åklagarmyndigheten handläggs av de åklagare som är särskilt avdelade för utredning av ärenden om brott som begåtts av anställda inom polisen, åklagare, domare och vissa andra offentliga befattningshavare. Detsamma gäller vid Polismyndighetens handläggning av de ärenden som handläggs av riksåklagaren, om riksåklagaren inte bestämmer annat.

</section>

</section>
<section id="utredningar-innan-det-finns-mi">

## Utredningar innan det finns misstanke om konkret brott

<section id="7" class="paragraf">

### 7 §

Förordningen gäller också vid verksamhet för att förebygga, förhindra eller upptäcka om en anställd inom polisen, en sådan uppdragstagare som avses i [2 §](#2) andra stycket eller den som antagits till eller genomgår grundutbildning till polisman utövar eller kan komma att utöva brottslig verksamhet som innefattar brott som hör under allmänt åtal. Förordning ([2025:1068](https://selex.se/eli/sfs/2025/1068)).

</section>

</section>
<section id="handläggningen">

## Handläggningen

</section>
<section id="avdelningen-för-särskilda-utre">

## Avdelningen för särskilda utredningar

<section id="8" class="paragraf">

### 8 §

Ärenden som anges i 2, 4, 6 och [7 §](#7)§ handläggs vid Avdelningen för särskilda utredningar vid Polismyndigheten.

</section>
<section id="9" class="paragraf">

### 9 §

Sådana ärenden som avses i 2 och [4 §](#4)§ ska omedelbart lämnas över till Avdelningen för särskilda utredningar, som genast ska lämna ärendet vidare till åklagare för prövning av om en förundersökning ska inledas.

</section>
<section id="10" class="paragraf">

### 10 §

Sådana ärenden som avses i [7 §](#7) ska så snart som möjligt lämnas över till Avdelningen för särskilda utredningar. Om Avdelningen för särskilda utredningar bedömer att det kan finnas anledning att anta att ett brott som hör under allmänt åtal har förövats, ska ärendet genast lämnas till åklagare för prövning av om en förundersökning ska inledas. Förordning ([2025:1068](https://selex.se/eli/sfs/2025/1068)).

</section>
<section id="11" class="paragraf">

### 11 §

En förundersökning enligt denna förordning ska bedrivas med särskild skyndsamhet.

Förhör med en anställd inom polisen, en sådan uppdragstagare som anges i [2 §](#2) andra stycket eller den som antagits till eller genomgår grundutbildning till polisman ska hållas av en åklagare eller en polisman vid Avdelningen för särskilda utredningar. Förordning ([2025:1068](https://selex.se/eli/sfs/2025/1068)).

</section>

</section>
<section id="utredningsåtgärder-innan-förun">

## Utredningsåtgärder innan förundersökning har inletts

<section id="12" class="paragraf">

### 12 §

Om anmälan görs eller frågan om att inleda förundersökning uppkommer vid en region eller annan enhet inom Polismyndigheten än Avdelningen för särskilda utredningar eller vid en annan myndighet, ska sådana åtgärder som anges i [23 kap. 3 § fjärde stycket rättegångsbalken](https://selex.se/eli/sfs/1942/740#kap23.3) vidtas där anmälan har gjorts eller frågan uppkommit.

</section>

</section>
<section id="åtgärder-som-inte-utan-fara-ka">

## Åtgärder som inte utan fara kan skjutas upp

<section id="13" class="paragraf">

### 13 §

Om ett förhör inte utan fara kan skjutas upp får förhöret, trots det som sägs i [11 §](#11) andra stycket, hållas av en polisman som inte tillhör Avdelningen för särskilda utredningar. Den som håller förhöret ska vara anställd vid en annan enhet inom myndigheten eller vid en annan myndighet och ha högre befattning än den som förhörs, om inte åklagaren av särskilda skäl bestämmer något annat.

</section>

</section>
<section id="informationsskyldighet">

## Informationsskyldighet

<section id="14" class="paragraf">

### 14 §

Avdelningen för särskilda utredningar ska underrätta chefen för den region som är berörd eller, om den anställde inte är placerad i en region, motsvarande chef vid Polismyndigheten respektive Säkerhetspolisen om

1. sådana inkomna och avslutade ärenden som avses i 2 och [4 §](#4)§ och som gäller anställda som är placerade i regionen eller motsvarande eller vid Säkerhetspolisen, och

2. omständigheter som kan vara av betydelse för bedömningen av om den anställde bör omplaceras, stängas av, sägas upp eller avskedas från sin anställning på grund av misstanke om brottslig gärning eller annat grovt olämpligt beteende.

Första stycket gäller också sådana uppdragstagare som avses i [2 §](#2) andra stycket.

</section>
<section id="15" class="paragraf">

### 15 §

Polismyndighetens insynsråd ska fortlöpande informeras om inkomna och avslutade ärenden enligt 2 och [4 §](#4)§. Regionpolisrådet ska på motsvarande sätt informeras om ärenden som rör personer som är placerade eller fullgör uppgifter som uppdragstagare i regionen.

</section>
<section id="16" class="paragraf">

### 16 §

Det följer av [7 a §](#7a) förundersökningskungörelsen ([1947:948](https://selex.se/eli/sfs/1947/948)) att ledamöter av Polismyndighetens insynsråd och regionpolisråd i vissa fall får följa en förundersökning.

</section>
<section id="17" class="paragraf">

### 17 §

Åklagarmyndigheten får, i samråd med Polismyndigheten, meddela närmare föreskrifter om handläggningen av ärenden enligt denna förordning.

</section>

</section>

</article>