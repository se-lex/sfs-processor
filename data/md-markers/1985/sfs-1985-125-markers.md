---
beteckning: "1985:125"
rubrik: Tandvårdslag
departement: Socialdepartementet
utfardad_datum: 1985-03-14
ikraft_datum: 1986-01-01
publicerad_datum: 2025-12-15
forarbeten: - "PROP 1984/85:79"
  - "BET 1984/85:12"
  - "RSKR 1984/85:143"
pdf_url: https://svenskforfattningssamling.se/sites/default/files/sfs/1985-03/SFS1985-125.pdf
andringsforfattningar:
  - beteckning: "1986:1410"
    rubrik: Lag om ändring i tandvårdslagen
    ikraft_datum: 1987-01-01
    anteckningar: ändr. 14 §
  - beteckning: "1991:949"
    rubrik: Lag om ändring i tandvårdslagen
    ikraft_datum: 1991-07-01
    anteckningar: ändr. 7 §
  - beteckning: "1991:905"
    rubrik: Lag om ändring i tandvårdslagen
    ikraft_datum: 1992-01-01
    anteckningar: "upph. 12 §; ändr. 11 §, rubr. närmast före 11 §"
  - beteckning: "1991:1950"
    rubrik: Lag om ändring i tandvårdslagen
    ikraft_datum: 1992-01-01
    anteckningar: ändr. 5 §
  - beteckning: "1992:1383"
    rubrik: Lag om ändring i tandvårdslagen
    ikraft_datum: 1993-01-01
    anteckningar: ändr. 5 §
  - beteckning: "1992:1421"
    rubrik: Lag om ändring i tandvårdslagen
    ikraft_datum: 1993-07-01
    anteckningar: ändr. 18 §
  - beteckning: "1994:743"
    rubrik: Lag om ändring i tandvårdslagen
    ikraft_datum: 1994-07-01
    anteckningar: "ändr. 7 §; nya 15 a §, rubr. närmast före 15 a §"
  - beteckning: "1994:862"
    rubrik: Lag om ändring i tandvårdslagen
    ikraft_datum: 1994-10-01
    anteckningar: ändr. 14 §
  - beteckning: "1994:1751"
    rubrik: Lag om ändring i tandvårdslagen
    ikraft_datum: 1995-01-01
    anteckningar: ny 5 a §
  - beteckning: "1995:842"
    rubrik: Lag om ändring i tandvårdslagen
    ikraft_datum: 1995-07-01
    anteckningar: ändr. 14 §
  - beteckning: "1996:788"
    rubrik: Lag om ändring i tandvårdslagen
    ikraft_datum: 1997-01-01
    anteckningar: "upph. 13 §; ändr. 16, 17 §§, rubr. närmast före 16 §; ny 4 a §, rubr. närmast efter 15 a §"
  - beteckning: "1997:995"
    rubrik: Lag om ändring i tandvårdslagen
    ikraft_datum: 1998-01-01
    anteckningar: ändr. 5 §
  - beteckning: "1998:554"
    rubrik: Lag om ändring i tandvårdslagen
    ikraft_datum: 1999-01-01
    anteckningar: "ändr. 4, 8, 15 a §§; ny 8 a §"
  - beteckning: "1998:539"
    rubrik: Lag om ändring i tandvårdslagen
    ikraft_datum: 1999-01-01
    anteckningar: ändr. 14 §
  - beteckning: "2002:219"
    rubrik: Lag om ändring i tandvårdslagen
    ikraft_datum: 2002-07-01
    anteckningar: "ändr. 4, 15 a §§"
  - beteckning: "2003:414"
    rubrik: Lag om ändring i tandvårdslagen
    ikraft_datum: 2003-07-01
    anteckningar: ändr. 3 §
  - beteckning: "2003:195"
    rubrik: Lag om ändring i tandvårdslagen
    ikraft_datum: 2003-07-01
    anteckningar: ändr. 11 §
  - beteckning: "2003:1209"
    rubrik: Lag om ändring i tandvårdslagen
    ikraft_datum: 2004-01-01
    anteckningar: "ändr. 8 a §; ny 15 b §, rubr. närmast före 15 b §"
  - beteckning: "2004:814"
    rubrik: Lag om ändring i tandvårdslagen
    ikraft_datum: 2005-01-01
    anteckningar: "ändr. 4, 15 a §§"
  - beteckning: "2006:175"
    rubrik: Lag om ändring i tandvårdslagen
    ikraft_datum: 2006-07-01
    anteckningar: ändr. 14 §
  - beteckning: "2006:193"
    rubrik: Lag om ändring i tandvårdslagen
    ikraft_datum: 2006-07-01
    anteckningar: ändr. 3 §
  - beteckning: "2008:346"
    rubrik: Lag om ändring i tandvårdslagen
    ikraft_datum: 2008-07-01
    anteckningar: ändr. 6 §
  - beteckning: "2008:149"
    rubrik: Lag om ändring i tandvårdslagen
    ikraft_datum: 2008-07-01
    anteckningar: "ändr. 3, 4, 15 a §§"
  - beteckning: "2010:246"
    rubrik: Lag om ändring i tandvårdslagen
    ikraft_datum: 2010-06-01
    anteckningar: ändr. 15 a §
  - beteckning: "2010:663"
    rubrik: Lag om ändring i tandvårdslagen
    ikraft_datum: 2011-01-01
    anteckningar: "ändr. 14 §; ny 16 a §, rubr. närmast före 16 a §"
  - beteckning: "2010:1234"
    rubrik: Lag om ändring i tandvårdslagen
    ikraft_datum: 2011-01-01
    anteckningar: ändr. 15 a §
  - beteckning: "2010:1315"
    rubrik: Lag om ändring i tandvårdslagen
    ikraft_datum: 2011-01-01
    anteckningar: ändr. 5 a §
  - beteckning: "2011:1188"
    rubrik: Lag om ändring i tandvårdslagen
    ikraft_datum: 2013-01-01
    anteckningar: "upph. 15 §, rubr. närmast före 18 §; ändr. 4, 8 a, 17 §§, rubr. närmast före 17 §"
  - beteckning: "2013:409"
    rubrik: Lag om ändring i tandvårdslagen
    ikraft_datum: 2013-07-01
    anteckningar: ändr. 6 §
  - beteckning: "2013:1143"
    rubrik: Lag om ändring i tandvårdslagen
    ikraft_datum: 2014-01-01
    anteckningar: ny 13 §
  - beteckning: "2014:575"
    rubrik: Lag om ändring i tandvårdslagen
    ikraft_datum: 2015-01-01
    anteckningar: ändr. 5 §
  - beteckning: "2014:823"
    rubrik: Lag om ändring i tandvårdslagen
    ikraft_datum: 2015-01-01
    anteckningar: "ändr. 3 §; nya 3 a, 3 b §§"
  - beteckning: "2016:656"
    rubrik: Lag om ändring i tandvårdslagen
    ikraft_datum: 2016-07-01
    anteckningar: "nya 3 c, 4 b §§"
  - beteckning: "2016:1299"
    rubrik: Lag om ändring i tandvårdslagen
    ikraft_datum: 2017-01-01
    anteckningar: ändr. 7 §
  - beteckning: "2017:34"
    rubrik: Lag om ändring i tandvårdslagen
    ikraft_datum: 2017-04-01
    anteckningar: "ändr. 8 a, 15 a §§"
  - beteckning: "2016:1300"
    rubrik: Lag om ändring i tandvårdslagen
    ikraft_datum: 2018-01-01
    anteckningar: ändr. 7 §
  - beteckning: "2017:733"
    rubrik: Lag om ändring i tandvårdslagen
    ikraft_datum: 2018-01-01
    anteckningar: ändr. 11 §
  - beteckning: "2016:1301"
    rubrik: Lag om ändring i tandvårdslagen
    ikraft_datum: 2019-01-01
    anteckningar: ändr. 7 §
  - beteckning: "2018:685"
    rubrik: Lag om ändring i tandvårdslagen
    ikraft_datum: 2019-01-01
    anteckningar: ändr. 5 §
  - beteckning: "2019:860"
    rubrik: Lag om ändring i tandvårdslagen
    ikraft_datum: 2020-01-01
    anteckningar: "ändr. 5, 5 a, 6, 7, 8, 8 a, 9, 10, 13, 15 a, 15 b §§, rubr. närmast före 5 §"
  - beteckning: "2024:1099"
    rubrik: Lag om ändring i tandvårdslagen
    ikraft_datum: 2025-01-01
    anteckningar: ändr. 7 §
  - beteckning: "2025:408"
    rubrik: Lag om ändring i tandvårdslagen
    ikraft_datum: 2025-07-01
    anteckningar: ändr. 3 §
  - beteckning: "2025:1436"
    rubrik: Lag om ändring i tandvårdslagen
    ikraft_datum: 2026-01-01
    anteckningar: "ändr. 2, 3, 4 §§"
  - beteckning: "2025:1300"
    rubrik: Lag om ändring i tandvårdslagen
    ikraft_datum: 2026-01-01
    anteckningar: "upph. rubr. närmast före 3 §; nya 2 a, 15 d §§, rubr. närmast före 2 a, 15 d §§"
  - beteckning: "2025:1492"
    rubrik: Lag om ändring i tandvårdslagen
    ikraft_datum: 2026-01-15
    anteckningar: ändr. 3 §
---
<article selex:utfardad_datum="1985-03-14" selex:ikraft_datum="1986-01-01">

# Tandvårdslag

<section id="inledande-bestämmelse">

## Inledande bestämmelse

<section id="1" class="paragraf">

### 1 §

Med tandvård avses i denna lag åtgärder för att förebygga, utreda och behandla sjukdomar och skador i munhålan.

</section>

</section>
<section id="mål-för-tandvården">

## Mål för tandvården

<section id="2" class="paragraf" selex:status="upphord" selex:upphor_datum="2026-01-01">

### 2 §

Målet för tandvården är en god tandhälsa och en tandvård på lika villkor för hela befolkningen.

</section>
<section id="2" class="paragraf" selex:status="ikraft" selex:ikraft_datum="2026-01-01">

### 2 §

Målet för tandvården är en god tandhälsa och en tandvård på lika villkor för hela befolkningen.

Den som har det största behovet av tandvård ska ges företräde till vården. Lag ([2025:1436](https://selex.se/eli/sfs/2025/1436)).

</section>

</section>
<section id="krav-på-tandvården" selex:status="ikraft" selex:ikraft_datum="2026-01-01">

## Krav på tandvården

<section id="2a" class="paragraf" selex:status="ikraft" selex:ikraft_datum="2026-01-01">

### 2 a §

Bestämmelser om krav på tillstånd för privata vårdgivare finns i 2 kap. patientsäkerhetslagen ([2010:659](https://selex.se/eli/sfs/2010/659)). Lag ([2025:1300](https://selex.se/eli/sfs/2025/1300)).

</section>

</section>
<section id="krav-på-tandvården" selex:status="upphord" selex:upphor_datum="2026-01-01">

## Krav på tandvården

<section id="3" class="paragraf" selex:status="upphord" selex:upphor_datum="2026-01-01">

### 3 §

Tandvården ska bedrivas så att den uppfyller kravet på en god tandvård. Detta innebär att den ska

1. vara av god kvalitet med en god hygienisk standard och lägga särskild vikt vid förebyggande åtgärder,

2. tillgodose patientens behov av trygghet i vården och behandlingen,

3. vara lätt tillgänglig,

4. bygga på respekt för patientens självbestämmande och integritet,

5. främja goda kontakter mellan patienten och tandvårdspersonalen.

Akuta fall ska behandlas med förtur.

När tandvård ges till barn ska barnets bästa särskilt beaktas.

Bestämmelser om skyldighet att anmäla till socialnämnden att ett barn kan behöva nämndens skydd finns i [19 kap. 1 § socialtjänstlagen](https://selex.se/eli/sfs/2001/453#kap19.1) ([2025:400](https://selex.se/eli/sfs/2025/400)). Lag ([2025:408](https://selex.se/eli/sfs/2025/408)).

</section>
<section id="3" class="paragraf" selex:status="upphord ikraft" selex:ikraft_datum="2026-01-01" selex:upphor_datum="2026-01-15">

### 3 §

Tandvårdsverksamhet ska bedrivas så att kraven på en god tandvård uppfylls. Det innebär att tandvården ska

1. vara av god kvalitet med en god hygienisk standard och lägga särskild vikt vid förebyggande åtgärder,

2. tillgodose patientens behov av trygghet i vården och behandlingen,

3. vara lätt tillgänglig,

4. bygga på respekt för patientens självbestämmande och integritet,

5. främja goda kontakter mellan patienten och tandvårdspersonalen.

När tandvård ges till barn ska barnets bästa särskilt beaktas.

Bestämmelser om skyldighet att anmäla till socialnämnden att ett barn kan behöva nämndens skydd finns i [19 kap. 1 § socialtjänstlagen](https://selex.se/eli/sfs/2001/453#kap19.1) ([2025:400](https://selex.se/eli/sfs/2025/400)). Lag ([2025:1436](https://selex.se/eli/sfs/2025/1436)).

</section>
<section id="3" class="paragraf" selex:status="ikraft" selex:ikraft_datum="2026-01-15">

### 3 §

Tandvårdsverksamhet ska bedrivas så att kraven på en god tandvård uppfylls. Det innebär att tandvården ska

1. vara av god kvalitet med en god hygienisk standard och lägga särskild vikt vid förebyggande åtgärder,

2. tillgodose patientens behov av trygghet i vården och behandlingen,

3. vara lätt tillgänglig,

4. bygga på respekt för patientens självbestämmande och integritet,

5. främja goda kontakter mellan patienten och tandvårdspersonalen.

När tandvård ges till barn ska barnets bästa särskilt beaktas.

Bestämmelser om skyldigheten att vid kännedom eller misstanke om att ett barn far illa genast anmäla det till socialnämnden finns i [19 kap. 1 § socialtjänstlagen](https://selex.se/eli/sfs/2001/453#kap19.1) ([2025:400](https://selex.se/eli/sfs/2025/400)). Lag ([2025:1492](https://selex.se/eli/sfs/2025/1492)).

</section>
<section id="3a" class="paragraf">

### 3 a §

Vården och behandlingen ska så långt som möjligt utformas och genomföras i samråd med patienten.

När patienten är ett barn ska barnets inställning till den aktuella åtgärden så långt som möjligt klarläggas. Barnets inställning ska tillmätas betydelse i förhållande till hans eller hennes ålder och mognad. Lag ([2014:823](https://selex.se/eli/sfs/2014/823)).

</section>
<section id="3b" class="paragraf">

### 3 b §

Patienten ska få information om sitt tandhälsotillstånd och om de behandlingsmetoder som står till buds.

När patienten är ett barn ska även patientens vårdnadshavare få information enligt första stycket. Informationen får inte lämnas om bestämmelser om sekretess eller tystnadsplikt hindrar detta. Lag ([2014:823](https://selex.se/eli/sfs/2014/823)).

</section>
<section id="3c" class="paragraf">

### /24/ 3 c §

Om kostnaden för tandvårdsbehandlingen av en patient ska ersättas i enlighet med Europaparlamentets och rådets direktiv 2011EU av den 9 mars 2011 om tillämpning av patienträttigheter vid gränsöverskridande hälso- och sjukvård, i den ursprungliga lydelsen, ska vårdgivaren informera patienten om

1. att tandvården och dess personal står under tillsyn av Inspektionen för vård och omsorg (IVO),

2. det register om anmälan av verksamhet m.m. som förs av IVO enligt 2 kap. patientsäkerhetslagen ([2010:659](https://selex.se/eli/sfs/2010/659)), och

3. möjligheten att begära ersättning enligt patientskadelagen ([1996:799](https://selex.se/eli/sfs/1996/799)) eller från läkemedelsförsäkringen och om patientnämndernas verksamhet. Lag ([2016:656](https://selex.se/eli/sfs/2016/656)).

</section>
<section id="4" class="paragraf" selex:status="upphord" selex:upphor_datum="2026-01-01">

### 4 §

Vårdgivaren får ta ut ersättning för undersökning och tandbehandling. Ersättningen ska vara skälig med hänsyn till behandlingens art, omfattning och utförande samt omständigheterna i övrigt. I [15 a §](#15a) finns särskilda bestämmelser om avgifter.

Innan en undersökning eller viss behandling påbörjas ska vårdgivaren upplysa patienten om kostnaden för åtgärden. Om en följd av behandlingar behövs ska vårdgivaren upplysa patienten om de beräknade sammanlagda kostnaderna för behandlingarna. Om förutsättningarna för behandlingsförslaget eller kostnadsberäkningen ändras ska patienten upplysas om detta och om anledningen till ändringen.

Vårdgivaren är skyldig att på begäran av patienten ge honom eller henne ett intyg med uppgifter om vilka material som använts vid protetiska arbeten och andra behandlingar som syftat till att permanent ersätta förlorad vävnad. Lag ([2011:1188](https://selex.se/eli/sfs/2011/1188)).

</section>
<section id="4" class="paragraf" selex:status="ikraft" selex:ikraft_datum="2026-01-01">

### 4 §

Vårdgivaren får ta ut en avgift av patienten för undersökning och behandling. Avgiften ska vara skälig med hänsyn till behandlingens art, omfattning och utförande samt omständigheterna i övrigt. Särskilda bestämmelser om avgifter finns i [15 a §](#15a) och i 2 kap. [6 §](#kap2.6) andra stycket lagen ([2008:145](https://selex.se/eli/sfs/2008/145)) om statligt tandvårdsstöd.

Innan en undersökning eller viss behandling påbörjas ska vårdgivaren upplysa patienten om kostnaden för åtgärden. Om en följd av behandlingar behövs ska vårdgivaren upplysa patienten om de beräknade sammanlagda kostnaderna för behandlingarna. Om förutsättningarna för behandlingsförslaget eller kostnadsberäkningen ändras ska patienten upplysas om detta och om anledningen till ändringen.

Vårdgivaren är skyldig att på begäran av patienten ge honom eller henne ett intyg med uppgifter om vilka material som använts vid protetiska arbeten och andra behandlingar som syftat till att permanent ersätta förlorad vävnad. Lag ([2025:1436](https://selex.se/eli/sfs/2025/1436)).

</section>
<section id="4a" class="paragraf">

### 4 a §

Där det bedrivs tandvårdsverksamhet skall det finnas den personal, de lokaler och den utrustning som behövs för att god vård skall kunna ges. Lag ([1996:788](https://selex.se/eli/sfs/1996/788)).

</section>
<section id="4b" class="paragraf">

### /24/ 4 b §

Vårdgivaren ska tillhandahålla en specificerad faktura avseende kostnaderna för den tandvård en patient tagit emot om patienten avser att begära ersättning för sina kostnader för vården i enlighet med Europaparlamentets och rådets direktiv 2011EU av den 9 mars 2011 om tillämpning av patienträttigheter vid gränsöverskridande hälso- och sjukvård, i den ursprungliga lydelsen. Lag ([2016:656](https://selex.se/eli/sfs/2016/656)).

</section>

</section>
<section id="tandvård-som-bedrivs-av-region">

## Tandvård som bedrivs av regioner

</section>
<section id="regionens-ansvar">

## Regionens ansvar

<section id="5" class="paragraf">

### 5 §

Varje region ska erbjuda en god tandvård åt dem som är bosatta inom regionen. Detsamma gäller dem som har skyddad folkbokföring enligt [16 §](#16) folkbokföringslagen ([1991:481](https://selex.se/eli/sfs/1991/481)) och stadigvarande vistas inom regionen. Även i övrigt ska regionen verka för en god tandhälsa hos befolkningen. Tandvård som regionen själv bedriver benämns i denna lag folktandvård.

Vad som i denna lag sägs om regioner gäller också kommuner som inte ingår i en region.

En region får sluta avtal med någon annan om att utföra de uppgifter som regionen och dess folktandvård ansvarar för enligt denna lag. Uppgifter som innefattar myndighetsutövning får dock inte med stöd av denna bestämmelse överlämnas till en juridisk person eller en enskild individ. Lag ([2019:860](https://selex.se/eli/sfs/2019/860)).

</section>
<section id="5a" class="paragraf">

### 5 a §

Regionen ska även erbjuda en god tandvård åt dem som, utan att vara bosatta i Sverige, har rätt till vårdförmåner i Sverige vid sjukdom enligt vad som följer av Europaparlamentets och rådets förordning (EG) nr 883/2004 av den 29 april 2004 om samordning av de sociala trygghets- systemen. Detsamma ska gälla för den som avses i [5 kap. 7 § första stycket socialförsäkringsbalken](https://selex.se/eli/sfs/2010/110#kap5.7) och som omfattas av nämnda förordning. Tandvården ska i dessa fall erbjudas av den region inom vars område personen är förvärvsverksam eller, när det gäller en person som är arbetslös, den region inom vars område denne är registrerad som arbetssökande. I den utsträck- ning familjemedlemmar till dessa personer har rätt till vårdförmåner i Sverige vid sjukdom, enligt vad som följer av den nämna förordningen, ska familjemedlemmarna erbjudas tandvård av samma region. Om familjemedlemmarna är bosatta i Sverige gäller dock [5 §](#5). Lag ([2019:860](https://selex.se/eli/sfs/2019/860)).

</section>
<section id="6" class="paragraf">

### 6 §

Om någon som vistas i regionen utan att vara bosatt där behöver omedelbar tandvård, ska regionen erbjuda sådan tandvård.

Särskilda bestämmelser om tandvård finns i lagen ([2008:344](https://selex.se/eli/sfs/2008/344)) om hälso- och sjukvård åt asylsökande m.fl. och lagen ([2013:407](https://selex.se/eli/sfs/2013/407)) om hälso- och sjukvård till vissa utlänningar som vistas i Sverige utan nödvändiga tillstånd. Lag ([2019:860](https://selex.se/eli/sfs/2019/860)).

</section>
<section id="7" class="paragraf">

### 7 §

Folktandvården ska svara för

1. regelbunden och fullständig tandvård för personer till och med det år då de fyller 19 år,

2. specialisttandvård för personer från och med det år då de fyller 20 år, och

3. övrig tandvård för personer från och med det år då de fyller 20 år i den omfattning som regionen bedömer lämplig. Lag ([2024:1099](https://selex.se/eli/sfs/2024/1099)).

</section>
<section id="8" class="paragraf">

### 8 §

Regionen ska planera tandvården med utgångspunkt i befolkningens behov av tandvård. Regionen ska se till att det finns tillräckliga resurser för patienter med särskilda behov av tandvårdsinsatser och att patientgrupper med behov av särskilt stöd erbjuds tandvård.

Planeringen ska avse även den tandvård som erbjuds av annan än regionen. Lag ([2019:860](https://selex.se/eli/sfs/2019/860)).

</section>
<section id="8a" class="paragraf">

### 8 a §

Vid tillämpningen av [8 §](#8) ska regionen särskilt se till att uppsökande verksamhet bedrivs bland dem som

1. omfattas av lagen ([1993:387](https://selex.se/eli/sfs/1993/387)) om stöd och service till vissa funktionshindrade, eller

2. har ett varaktigt behov av omfattande vård- och omsorgsinsatser och som

a) omfattas av en kommuns ansvar för hälso- och sjukvård enligt 12 kap. [1 §](#kap12.1) hälso- och sjukvårdslagen ([2017:30](https://selex.se/eli/sfs/2017/30)),

b) får hälso- och sjukvård i hemmet (hemsjukvård), eller

c) är bosatta i egen bostad och har motsvarande behov av vård eller omsorg som personer som omfattas av 2 a eller 2 b ovan.

Regionen ska också se till att nödvändig tandvård erbjuds patienter som avses i första stycket.

Regionen ska vidare se till att tandvård kan erbjudas

1. dem som har behov av särskilda tandvårdsinsatser som ett led i en sjukdomsbehandling under en begränsad tid, och

2. dem som har stora behov av tandvård på grund av en långvarig sjukdom eller funktionsnedsättning. Lag ([2019:860](https://selex.se/eli/sfs/2019/860)).

</section>
<section id="9" class="paragraf">

### 9 §

I planeringen och utvecklingen av tandvården ska regionen samverka med samhällsorgan, organisationer och enskilda. Lag ([2019:860](https://selex.se/eli/sfs/2019/860)).

</section>
<section id="10" class="paragraf">

### 10 §

Regionerna ska samverka i tandvårdsfrågor som berör flera regioner. Lag ([2019:860](https://selex.se/eli/sfs/2019/860)).

</section>

</section>
<section id="nämnder">

## Nämnder

<section id="11" class="paragraf">

### 11 §

Ledningen av folktandvården ska utövas av en eller flera nämnder. För en sådan nämnd gäller vad som är föreskrivet om nämnder i kommunallagen ([2017:725](https://selex.se/eli/sfs/2017/725)). Särskilda bestämmelser om gemensam nämnd finns i lagen ([2003:192](https://selex.se/eli/sfs/2003/192)) om gemensam nämnd inom vård- och omsorgsområdet. Lag ([2017:733](https://selex.se/eli/sfs/2017/733)).

</section>
<section id="12" class="paragraf" selex:status="upphavd" selex:upphavd="true">

### 12 §

Har upphävts genom lag ([1991:905](https://selex.se/eli/sfs/1991/905)).

</section>

</section>
<section id="personal">

## Personal

<section id="13" class="paragraf">

### 13 §

I regionerna ska det finnas möjlighet till anställning för tandläkares specialiseringstjänstgöring enligt patientsäkerhetslagen ([2010:659](https://selex.se/eli/sfs/2010/659)) i en omfattning som motsvarar det planerade framtida behovet av tandläkare med specialistkompetens i klinisk verksamhet. Lag ([2019:860](https://selex.se/eli/sfs/2019/860)).

</section>
<section id="14" class="paragraf">

### 14 §

Tandläkare under specialistutbildning enligt 4 kap. patientsäkerhetslagen ([2010:659](https://selex.se/eli/sfs/2010/659)) ska förordnas för viss tid.

Tandläkare i vars arbetsuppgifter ingår att i väsentlig omfattning medverka i högskoleutbildning för tandläkarexamen, ska anställas för begränsad tid, om regeringen föreskriver det. Lag ([2010:663](https://selex.se/eli/sfs/2010/663)).

</section>
<section id="15" class="paragraf" selex:status="upphavd" selex:upphavd="true">

### 15 §

Har upphävts genom lag ([2011:1188](https://selex.se/eli/sfs/2011/1188)).

</section>

</section>
<section id="avgifter">

## Avgifter

<section id="15a" class="paragraf">

### 15 a §

Tandvård som avses i [7 §](#7) 1 ska vara avgiftsfri för patienten. Uppkommer kostnader med anledning av att patienten uteblivit från avtalat tandvårdsbesök, får avgift tas ut av patienten enligt grunder som regionen bestämmer. Regionen får också ta ut avgift, om patienten på begäran ges tandvård som inte är nödvändig för att uppnå ett från odontologisk synpunkt funktionellt och utseendemässigt godtagbart resultat.

Avgiften tas ut av patientens förmyndare om patienten är under 18 år när

1. vården ges, eller

2. patienten uteblir från ett avtalat besök.

Om det finns flera förmyndare svarar de solidariskt för avgiften.

Om det finns särskilda skäl får avgiften tas ut av den underårige.

Av patienter som får tandvård som avses i [7 §](#7) 2 och 3 får regionen ta ut vårdavgifter enligt grunder som regionfullmäktige bestämmer, om inte något annat är särskilt föreskrivet.

Vid tandvård som avses i [8 a §](#8a) samt vid undersökning för och utförande av oralkirurgisk behandling som kräver ett sjukhus tekniska och medicinska resurser gäller bestämmelserna om avgifter i den öppna vården enligt hälso- och sjukvårdslagen ([2017:30](https://selex.se/eli/sfs/2017/30)).

Patienten ska ha rätt att välja om sådan tandbehandling som avses i [8 a §](#8a) ska utföras av folktandvården eller av en enskild näringsidkare, ett bolag eller en annan juridisk person vars vård kan berättiga till ersättning enligt lagen ([2008:145](https://selex.se/eli/sfs/2008/145)) om statligt tandvårdsstöd. Lag ([2019:860](https://selex.se/eli/sfs/2019/860)).

</section>

</section>
<section id="ersättning">

## Ersättning

<section id="15b" class="paragraf">

### 15 b §

För tandvård enligt [8 a §](#8a) andra och tredje styckena lämnar regionen ersättning till vårdgivaren med belopp som motsvarar folktandvårdens priser för tandvård om inte regionen kommer överens med vårdgivaren om något annat. Den patientavgift som patienten betalat ska räknas av från ersättningen. Lag ([2019:860](https://selex.se/eli/sfs/2019/860)).

</section>

</section>
<section id="uppgiftsskyldighet">

## Uppgiftsskyldighet

<section id="15c" class="paragraf">

### 15 c §

Vårdgivaren ska, när det gäller tandvård enligt [8 a §](#8a) andra stycket och tredje stycket 2, till Socialstyrelsen lämna uppgifter om patientens tandhälsa och om den tandvård som har utförts. Lag ([2011:1188](https://selex.se/eli/sfs/2011/1188)).

</section>

</section>
<section id="anmälningsskyldighet" selex:status="ikraft" selex:ikraft_datum="2026-01-01">

## Anmälningsskyldighet

<section id="15d" class="paragraf" selex:status="ikraft" selex:ikraft_datum="2026-01-01">

### 15 d §

Regionen ska till Inspektionen för vård och omsorg anmäla om det finns anledning att anta att

1. en privat vårdgivare yrkesmässigt bedriver tandvårdsverksamhet utan nödvändigt tillstånd enligt 2 kap. [4 §](#kap2.4) patientsäkerhetslagen ([2010:659](https://selex.se/eli/sfs/2010/659)), eller

2. en tillståndshavares lämplighet att bedriva sådan verksamhet kan ifrågasättas.

Av anmälan ska det framgå vilka omständigheter som ligger till grund för ett antagande enligt första stycket. Lag ([2025:1300](https://selex.se/eli/sfs/2025/1300)).

</section>

</section>
<section id="gemensamma-bestämmelser-för-al">

## Gemensamma bestämmelser för all tandvård

</section>
<section id="kvalitetssäkring">

## Kvalitetssäkring

<section id="16" class="paragraf">

### 16 §

Inom tandvård skall kvaliteten i verksamheten systematiskt och fortlöpande utvecklas och säkras. Lag ([1996:788](https://selex.se/eli/sfs/1996/788)).

</section>

</section>
<section id="ledningen-av-tandvården">

## Ledningen av tandvården

<section id="16a" class="paragraf">

### 16 a §

Inom tandvården ska det finnas någon som svarar för verksamheten (verksamhetschef). Verksamhetschefen får dock bestämma över diagnostik eller vård och behandling av enskilda patienter endast om han eller hon har tillräcklig kompetens och erfarenhet för detta.

Verksamhetschefen får uppdra åt sådana befattningshavare inom verksamheten som har tillräcklig kompetens och erfarenhet att fullgöra enskilda ledningsuppgifter. Lag ([2010:663](https://selex.se/eli/sfs/2010/663)).

</section>

</section>
<section id="bemyndiganden">

## Bemyndiganden

<section id="17" class="paragraf">

### 17 §

Regeringen eller den myndighet som regeringen bestämmer får meddela föreskrifter om

1. uppsökande verksamhet enligt [8 a §](#8a) första stycket,

2. de sjukdomar och funktionsnedsättningar som avses i [8 a §](#8a) tredje stycket och om tandvård i övrigt enligt [8 a §](#8a),

3. undersökning för och utförande av oralkirurgisk behandling som kräver ett sjukhus tekniska och medicinska resurser,

4. vårdgivares uppgiftsskyldighet enligt [15 c §](#15c), och

5. behörighet till och villkor för anställningar inom folktandvården. Lag ([2011:1188](https://selex.se/eli/sfs/2011/1188)).

</section>
<section id="18" class="paragraf">

### 18 §

Regeringen bemyndigas att meddela särskilda föreskrifter om tandvården i krig, vid krigsfara eller under sådana utomordentliga förhållanden som är föranledda av att det är krig utanför Sveriges gränser eller av att Sverige har varit i krig  eller krigsfara. Lag ([1992:1421](https://selex.se/eli/sfs/1992/1421)).


</section>

</section>
<section id="övergångsbestämmelser">

## Övergångsbestämmelser

[1985:125](https://selex.se/eli/sfs/1985/125)

1. Denna lag träder i kraft den 1 januari 1986, då folktandvårdslagen ([1973:457](https://selex.se/eli/sfs/1973/457)) skall upphöra att gälla.

2. Förekommer i lag eller annan författning hänvisning till en föreskrift som har ersatts genom bestämmelse i denna lag tillämpas i stället den nya bestämmelsen.

[1994:743](https://selex.se/eli/sfs/1994/743)

1. Denna lag träder i kraft den 1 juli 1994.

2. För tandvård som har givits före ikraftträdandet gäller fortfarande äldre bestämmelser.

[1995:842](https://selex.se/eli/sfs/1995/842)

Denna lag träder i kraft den 1 juli 1995. Äldre föreskrifter gäller fortfarande för tandläkare med examen enligt bestämmelser som gällde före den 1 juli 1994 som fullgör allmäntjänstgöring.

[1998:554](https://selex.se/eli/sfs/1998/554)

1. Denna lag träder i kraft den 1 januari 1999.

2. För oralkirurgisk behandling och tandvårdsbehandling som har påbörjats före ikraftträdandet gäller äldre föreskrifter.

[2003:1209](https://selex.se/eli/sfs/2003/1209)

1. Denna lag träder i kraft den 1 januari 2004.

2. För en tandvårdsbehandling som har påbörjats före ikraftträdandet gäller äldre föreskrifter.

[2010:246](https://selex.se/eli/sfs/2010/246)

1. Denna lag träder i kraft den 1 juni 2010.

2. De nya bestämmelserna gäller inte avgifter för vilka betalningsskyldighet uppkommit före ikraftträdandet.

[2010:1315](https://selex.se/eli/sfs/2010/1315)

1. Denna lag träder i kraft den 1 januari 2011.

2. Äldre bestämmelser gäller fortfarande för den som omfattas av rådets förordning (EEG) nr 1408/71 av den 14 juni 1971 om tillämpningen av systemen för social trygghet när anställda, egenföretagare eller deras familjemedlemmar flyttar inom gemenskapen.

[2024:1099](https://selex.se/eli/sfs/2024/1099)

1. Denna lag träder i kraft den 1 januari 2025.

2. Äldre bestämmelser gäller fortfarande för en tandvårdsbehandling som har påbörjats före ikraftträdandet.

3. Äldre bestämmelser gäller fortfarande för en tandvårdsbehandling som regionen före ikraftträdandet har beslutat ska vara avgiftsfri för patienten.

</section>

</article>