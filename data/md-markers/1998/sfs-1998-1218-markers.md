---
beteckning: "1998:1218"
rubrik: Förordning med instruktion för Svenska dialoginstitutet för Mellanöstern och Nordafrika
departement: Utrikesdepartementet
utfardad_datum: 1998-09-17
ikraft_datum: 1998-11-01
publicerad_datum: 2025-12-08
pdf_url: https://rkrattsdb.gov.se/SFSdoc/98/981218.pdf
andringsforfattningar:
  - beteckning: "2000:649"
    rubrik: Förordning om ändring i förordningen med instruktion för Svenska institutet i Alexandria
    ikraft_datum: 2000-08-01
    anteckningar: ändr. 16 §
  - beteckning: "2006:1070"
    rubrik: Förordning om ändring i förordningen med instruktion för Svenska institutet i Alexandria
    ikraft_datum: 2006-09-01
    anteckningar: "ändr. 9, 17, 23 §§, rubr. närmast före 16 §"
  - beteckning: "2015:43"
    rubrik: Förordning om ändring i förordningen med instruktion för Svenska institutet i Alexandria
    ikraft_datum: 2015-03-01
    anteckningar: "upph. 8, 16, 19, 22 §§, rubr. närmast före 16 §; ändr. 9, 12, 13, 14, 15, 17, 18, 20, 26 §§; ny 20 a, rubr. närmast före 17, 20 a §§"
  - beteckning: "2018:977"
    rubrik: Förordning om ändring i förordningen med instruktion för Svenska institutet i Alexandria
    ikraft_datum: 2018-07-01
    anteckningar: ändr. 20 a §
  - beteckning: "2019:1317"
    rubrik: Förordning om ändring i förordningen med instruktion för Svenska institutet i Alexandria
    ikraft_datum: 2020-01-01
    anteckningar: "ändr. författningsrubr., 1, 4, 5 §§"
  - beteckning: "2025:1435"
    rubrik: Förordning om ändring i förordningen med instruktion för Svenska dialoginstitutet för Mellanöstern och Nordafrika
    ikraft_datum: 2026-01-01
    anteckningar: "ändr. 9, 17, 23 §§"
---
<article selex:utfardad_datum="1998-09-17" selex:ikraft_datum="1998-11-01">

# Förordning med instruktion för Svenska dialoginstitutet för Mellanöstern och Nordafrika

<section id="uppgifter">

## Uppgifter

<section id="1" class="paragraf">

### 1 §

Svenska dialoginstitutet för Mellanöstern och Nordafrika har till uppgift att främja ökade kontakter mellan å ena sidan Sverige och övriga länder i Europa och å andra sidan länder i Mellanöstern och Nordafrika. Förordning ([2019:1317](https://selex.se/eli/sfs/2019/1317)).

</section>
<section id="2" class="paragraf">

### 2 §

Institutet skall i sin verksamhet behandla frågor som är av betydelse för den politiska, ekonomiska och sociala utvecklingen inom regionen eller för förhållandet mellan länderna i regionen och omvärlden, eller som bidrar till ökad ömsesidig förståelse inom kulturens och religionens områden.

</section>
<section id="3" class="paragraf">

### 3 §

Institutet skall främja Europa-Medelhavspartnerskapet inom Europeiska unionen.

</section>
<section id="4" class="paragraf">

### 4 §

Institutet ska främja det av riksdagen fastställda målet för internationellt bistånd. Förordning ([2019:1317](https://selex.se/eli/sfs/2019/1317)).

</section>

</section>
<section id="institutets-förhållande-till-a">

## Institutets förhållande till andra myndigheter och organisationer

<section id="5" class="paragraf">

### 5 §

Institutet ska sträva efter att etablera och vidmakthålla goda kontakter med myndigheter, institutioner, organisationer och enskilda i Sverige och i Europa i övrigt samt i Mellanöstern och Nordafrika liksom med Europeiska unionens institutioner. Förordning ([2019:1317](https://selex.se/eli/sfs/2019/1317)).

</section>
<section id="6" class="paragraf">

### 6 §

Institutet får, inom ramen för de riktlinjer som anges i 1- [4 §](#4)§, utföra uppdrag och tillhandahålla varor och tjänster.

Institutet får ta ut avgifter för varor och tjänster samt för uppdrag åt andra än regeringen. Institutet bestämmer avgifternas storlek.

</section>

</section>
<section id="institutets-ledning-och-organi">

## Institutets ledning och organisation

<section id="7" class="paragraf">

### 7 §

Direktören är chef för institutet.

</section>
<section id="8" class="paragraf" selex:status="upphavd" selex:upphavd="true">

### 8 §

Har upphävts genom förordning ([2015:43](https://selex.se/eli/sfs/2015/43)).

</section>
<section id="9" class="paragraf" selex:status="upphord" selex:upphor_datum="2026-01-01">

### 9 §

Till direktörens förfogande finns en rådgivande kommitté. Förordning ([2015:43](https://selex.se/eli/sfs/2015/43)).

</section>
<section id="9" class="paragraf" selex:status="ikraft" selex:ikraft_datum="2026-01-01">

### 9 §

Till direktörens förfogande får det finnas en rådgivande kommitté. Förordning ([2025:1435](https://selex.se/eli/sfs/2025/1435)).

</section>

</section>
<section id="arbetsordning">

## Arbetsordning

<section id="10" class="paragraf">

### 10 §

Institutet beslutar om sin arbetsordning inom ramen för de föreskrifter som Regeringskansliet meddelar.

</section>

</section>
<section id="direktörens-ansvar-och-uppgift">

## Direktörens ansvar och uppgifter

<section id="11" class="paragraf">

### 11 §

Direktören ansvarar för institutets verksamhet.

</section>
<section id="12" class="paragraf">

### 12 §

Direktören ska efter samråd med Regeringskansliet och med beaktande av tilldelade resurser fastställa en verksamhetsplan för institutet, samt följa upp verksamheten och analysera resultatet. Förordning ([2015:43](https://selex.se/eli/sfs/2015/43)).

</section>
<section id="13" class="paragraf">

### 13 §

Direktören ska

1. se till att verksamheten bedrivs författningsenligt och effektivt och att den utvecklas och anpassas till de krav som ställs på den,

2. säkerställa att de anställda är väl förtrogna med målen för institutets verksamhet,

3. regelbundet informera personalen om förhållanden som rör institutets verksamhet och organisation, och

4. främja goda arbetsförhållanden och ta till vara och utveckla medarbetarnas kunskaper, färdigheter och erfarenheter. Förordning ([2015:43](https://selex.se/eli/sfs/2015/43)).

</section>
<section id="14" class="paragraf">

### 14 §

Direktören ska hålla Regeringskansliet informerat om verksamheten. Förordning ([2015:43](https://selex.se/eli/sfs/2015/43)).

</section>
<section id="15" class="paragraf">

### 15 §

Direktören ska till Regeringskansliet anmäla förhållanden som av säkerhetsskäl eller andra skäl kan vara av betydelse för en utsänd eller lokalt anställd tjänstemans tjänstbarhet vid institutet. Förordning ([2015:43](https://selex.se/eli/sfs/2015/43)).

</section>
<section id="16" class="paragraf" selex:status="upphavd" selex:upphavd="true">

### 16 §

Har upphävts genom förordning ([2015:43](https://selex.se/eli/sfs/2015/43)).

</section>

</section>
<section id="den-rådgivande-kommitténs-uppg">

## Den rådgivande kommitténs uppgifter

<section id="17" class="paragraf" selex:status="upphord" selex:upphor_datum="2026-01-01">

### 17 §

Den rådgivande kommittén ger direktören förslag till aktiviteter. Kommittén kan också medverka vid utvärderingen av olika aktiviteter och av verksamheten i dess helhet. Förordning ([2015:43](https://selex.se/eli/sfs/2015/43)).

</section>
<section id="17" class="paragraf" selex:status="ikraft" selex:ikraft_datum="2026-01-01">

### 17 §

Den rådgivande kommittén kan ge direktören förslag till aktiviteter. Kommittén kan också medverka vid utvärderingen av olika aktiviteter och av verksamheten i dess helhet. Förordning ([2025:1435](https://selex.se/eli/sfs/2025/1435)).

</section>

</section>
<section id="ärendenas-handläggning">

## Ärendenas handläggning

<section id="18" class="paragraf">

### 18 §

I frågor som ska avgöras av institutet beslutar direktören.

Om inte något annat är föreskrivet får direktören överlåta åt andra tjänstemän vid institutet att avgöra ärenden som inte är av det slaget att de behöver prövas av direktören. Förordning ([2015:43](https://selex.se/eli/sfs/2015/43)).

</section>
<section id="19" class="paragraf" selex:status="upphavd" selex:upphavd="true">

### 19 §

Har upphävts genom förordning ([2015:43](https://selex.se/eli/sfs/2015/43)).

</section>

</section>
<section id="institutets-beslut">

## Institutets beslut

<section id="20" class="paragraf">

### 20 §

För varje beslut av institutet ska det finnas en handling som visar dagen för beslutet, beslutets innehåll och vem som har fattat beslutet. Beslut som inte dokumenteras i någon annan form ska tas in i en särskild protokollsbok eller motsvarande. Förordning ([2015:43](https://selex.se/eli/sfs/2015/43)).

</section>

</section>
<section id="institutets-tillgänglighet">

## Institutets tillgänglighet

<section id="20a" class="paragraf">

### 20 a §

Institutet ska vara tillgängligt för kontakter med enskilda.

I [7 §](#7) förvaltningslagen ([2017:900](https://selex.se/eli/sfs/2017/900)) och i föreskrifter som Regeringskansliet har meddelat finns bestämmelser om myndighetens tillgänglighet. Institutets öppettider får anpassas till lokala förhållanden när det gäller veckans arbetsdagar och helgdagar.

Institutet får efter beslut av Regeringskansliet stängas under en begränsad tid för semester eller tjänsteresa eller av någon annan sådan orsak.

När institutet är stängt ska allmänheten hänvisas till en utlandsmyndighet eller till Utrikesdepartementet. I [7 §](#7) andra stycket förvaltningslagen finns bestämmelser om att myndigheten ska vidta de åtgärder i fråga om tillgänglighet som behövs för att den ska kunna uppfylla sina skyldigheter gentemot allmänheten enligt [2 kap. tryckfrihetsförordningen](https://selex.se/eli/sfs/1949/105) om rätten att ta del av allmänna handlingar. Förordning ([2018:977](https://selex.se/eli/sfs/2018/977)).

Anställningar m.m.

</section>
<section id="21" class="paragraf">

### 21 §

Direktören utses av regeringen för en bestämd tid.

</section>
<section id="22" class="paragraf" selex:status="upphavd" selex:upphavd="true">

### 22 §

Har upphävts genom förordning ([2015:43](https://selex.se/eli/sfs/2015/43)).

</section>
<section id="23" class="paragraf" selex:status="upphord" selex:upphor_datum="2026-01-01">

### 23 §

Regeringskansliet utser ordföranden och ledamöterna i den rådgivande kommittén för en bestämd tid. Förordning ([2006:1070](https://selex.se/eli/sfs/2006/1070)).

</section>
<section id="23" class="paragraf" selex:status="ikraft" selex:ikraft_datum="2026-01-01">

### 23 §

Direktören utser ledamöterna i den rådgivande kommittén för en bestämd tid. Förordning ([2025:1435](https://selex.se/eli/sfs/2025/1435)).

</section>

</section>
<section id="arkiv">

## Arkiv

<section id="24" class="paragraf">

### 24 §

Vid institutet skall det finnas ett arkiv. Bestämmelser om myndigheters arkiv finns i arkivlagen ([1990:782](https://selex.se/eli/sfs/1990/782)) och arkivförordningen ([1991:446](https://selex.se/eli/sfs/1991/446)).

</section>

</section>
<section id="andra-uppdrag">

## Andra uppdrag

<section id="25" class="paragraf">

### 25 §

Den som tjänstgör vid institutet får inte utan tillstånd ta emot en befattning eller ett uppdrag av en utländsk regering eller en internationell organisation.

Tillstånd enligt första stycket meddelas av Regeringskansliet beträffande utsänd personal och av institutet beträffande lokalanställd personal.

</section>

</section>
<section id="överklagande">

## Överklagande

<section id="26" class="paragraf">

### 26 §

Beslut av institutet får överklagas till Regeringskansliet.

Regeringskansliets beslut i ett överklagat ärende får inte överklagas.

Institutets beslut i administrativa ärenden får inte överklagas. Förordning ([2015:43](https://selex.se/eli/sfs/2015/43)).

</section>

</section>

</article>