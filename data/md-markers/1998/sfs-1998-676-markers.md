---
beteckning: "1998:676"
rubrik: Lag om statlig ålderspensionsavgift
departement: Socialdepartementet
utfardad_datum: 1998-06-11
ikraft_datum: 1998-10-01
publicerad_datum: 2026-01-02
forarbeten: - "PROP 1997/98:151"
  - "BET 1997/98:SfU13"
  - "RSKR 1997/98:315"
pdf_url: https://rkrattsdb.gov.se/SFSdoc/98/980676.pdf
andringsforfattningar:
  - beteckning: "1999:968"
    rubrik: Lag om ändring i lagen om statlig ålderspensionsavgift
    ikraft_datum: 2000-01-01
    anteckningar: "ändr. 2, 4 §§"
  - beteckning: "2000:1009"
    rubrik: Lag om ändring i lagen om statlig ålderspensionsavgift
    ikraft_datum: 2001-01-01
    anteckningar: ändr. 3 §
  - beteckning: "2000:795"
    rubrik: Lag om ändring i lagen om statlig ålderspensionsavgift
    ikraft_datum: 2001-01-01
    anteckningar: ändr. 2 §
  - beteckning: "2000:198"
    rubrik: Lag om ändring i lagen om statlig ålderspensionsavgift
    ikraft_datum: 2001-01-01
    anteckningar: "ändr. 8, 9 §§"
  - beteckning: "1999:1411"
    rubrik: Lag om ändring i lagen om statlig ålderspensionsavgift
    ikraft_datum: 2001-07-01
    anteckningar: ändr. 2 §
  - beteckning: "2001:1118"
    rubrik: Lag om ändring i lagen om statlig ålderpensionsavgift
    ikraft_datum: 2002-01-01
    anteckningar: "ändr. 4, 8, 9 §§"
  - beteckning: "2001:838"
    rubrik: Lag om ändring i lagen om statlig ålderspensionsavgift
    ikraft_datum: 2002-01-01
    anteckningar: ändr. 3 §
  - beteckning: "2002:317"
    rubrik: Lag om ändring i lagen om statlig ålderspensionsavgift
    ikraft_datum: 2002-07-01
    anteckningar: ändr. 9 §
  - beteckning: "2001:494"
    rubrik: Lag om ändring i lagen om statlig ålderspensionsavgift
    ikraft_datum: 2003-01-01
    anteckningar: "ändr. 5, 6 §§"
  - beteckning: "2002:228"
    rubrik: Lag om ändring i lagen om statlig ålderspensionsavgift
    ikraft_datum: 2003-01-01
    anteckningar: ändr. 2 §
  - beteckning: "2002:979"
    rubrik: Lag om ändring i lagen om statlig ålderspensionsavgift
    ikraft_datum: 2003-01-01
    anteckningar: ändr. 3 §
  - beteckning: "2004:839"
    rubrik: Lag om ändring i lagen om statlig ålderspensionsavgift
    ikraft_datum: 2005-01-01
    anteckningar: "ändr. 2, 8 §§"
  - beteckning: "2009:997"
    rubrik: Lag om ändring i lagen om statlig ålderspensionsavgift
    ikraft_datum: 2010-01-01
    anteckningar: ändr. 8 §
  - beteckning: "2010:1271"
    rubrik: Lag om ändring i lagen om statlig ålderspensionsavgift
    ikraft_datum: 2011-01-01
    anteckningar: "upph. 6 §; ändr. 1, 2, 3, 4, 5, 8, 9, 10 §§"
  - beteckning: "2011:1392"
    rubrik: Lag om ändring i lagen om statlig ålderspensionsavgift
    ikraft_datum: 2012-01-01
    anteckningar: ändr. 9 §
  - beteckning: "2017:280"
    rubrik: Lag om ändring i lagen om statlig ålderspensionsavgift
    ikraft_datum: 2017-07-01
    anteckningar: ändr. 2 §
  - beteckning: "2018:1267"
    rubrik: Lag om ändring i lagen om statlig ålderspensionsavgift
    ikraft_datum: 2019-01-01
    anteckningar: ändr. 2 §
  - beteckning: "2020:478"
    rubrik: Lag om ändring i lagen om statlig ålderspensionsavgift
    ikraft_datum: 2020-10-01
    anteckningar: ändr. 2 §
  - beteckning: "2022:859"
    rubrik: Lag om ändring i lagen om statlig ålderspensionsavgift
    ikraft_datum: 2022-06-30
    anteckningar: ändr. 2 §
  - beteckning: "2024:512"
    rubrik: Lag om ändring i lagen om statlig ålderspensionsavgift
    ikraft_datum: 2025-10-01
    anteckningar: ändr. 2 §
  - beteckning: "2025:382"
    rubrik: Lag om ändring i lagen om statlig ålderspensionsavgift
    ikraft_datum: 2026-01-01
    anteckningar: "ändr. 8, 9 §§"
  - beteckning: "2002:632"
    rubrik: Lag om ändring i lagen om ändring i lagen om statlig ålderspensionsavgift
    anteckningar: "ändr. 2 § i 2002:228"
  - beteckning: "2000:1407"
    rubrik: Lag om ändring i lagen om ändring i lagen om ändring i lagen om statlig ålderspensionsavgift
    anteckningar: "ändr. 2 § i 2000:796"
  - beteckning: "2000:1406"
    rubrik: Lag om ändring i lagen om ändring i lagen om statlig ålderspensionsavgift
    anteckningar: "ändr 2 § i 2000:795"
  - beteckning: "2000:796"
    rubrik: Lag om ändring i lagen om ändring i lagen om statlig ålderspensionsavgift
    anteckningar: "ändr. 2 § i 1999:1411"
---
<article selex:utfardad_datum="1998-06-11" selex:ikraft_datum="1998-10-01">

# Lag om statlig ålderspensionsavgift

<section id="1" class="paragraf">

### 1 §

Statlig ålderspensionsavgift ska för varje år betalas av staten enligt denna lag.

Avgift betalas endast för personer som är försäkrade för inkomstgrundad ålderspension enligt 4 och [6 kap. socialförsäkringsbalken](https://selex.se/eli/sfs/2010/110) och som uppfyller förutsättningarna för tillgodoräknande av pensionsrätt för inkomstpension eller av pensionspoäng. Lag ([2010:1271](https://selex.se/eli/sfs/2010/1271)).

</section>
<section id="2" class="paragraf">

### 2 §

Avgiften utgör 10,21 procent av ersättning i form av

1. sjukpenning och rehabiliteringspenning enligt 24-28 och [31 kap. socialförsäkringsbalken](https://selex.se/eli/sfs/2010/110) samt arbetsskadesjukpenning enligt 40 kap. nämnda balk eller motsvarande ersättning som utgetts enligt nämnda balk eller annan författning eller på grund av regeringens förordnande, i den utsträckning ersättningen trätt i stället för en försäkrads inkomst av anställning enligt [59 kap. 8-11 §§ socialförsäkringsbalken](https://selex.se/eli/sfs/2010/110#kap59.8) eller inkomst av annat förvärvsarbete enligt 59 kap. [14 §](#kap59.14) första stycket 1-3 nämnda balk,

2. föräldrapenningsförmåner enligt 11-[13 kap. socialförsäkringsbalken](https://selex.se/eli/sfs/2010/110),

3. närståendepenning enligt [47 kap. socialförsäkringsbalken](https://selex.se/eli/sfs/2010/110),

4. ersättning enligt [20 §](#20) lagen ([1991:1047](https://selex.se/eli/sfs/1991/1047)) om sjuklön,

5. livränta enligt 41-[44 kap. socialförsäkringsbalken](https://selex.se/eli/sfs/2010/110) eller annan motsvarande livränta som bestäms med tillämpning av 41 och 42 kap. nämnda balk,

7. omvårdnadsbidrag enligt [22 kap. socialförsäkringsbalken](https://selex.se/eli/sfs/2010/110),

8. arbetslöshetsersättning enligt lagen ([2024:506](https://selex.se/eli/sfs/2024/506)) om arbetslöshetsförsäkring,

9. statlig ersättning som lämnas för arbete i etableringsjobb,

10. aktivitetsstöd till den som deltar i ett arbetsmarknadspolitiskt program,

14. ersättning till deltagare i teckenspråksutbildning för vissa föräldrar (TUFF),

15. dagpenning till totalförsvarspliktiga som tjänstgör enligt lagen ([1994:1809](https://selex.se/eli/sfs/1994/1809)) om totalförsvarsplikt och till andra som får dagpenning enligt de grunder som gäller för totalförsvarspliktiga,

16. bidrag från Sveriges författarfond och Konstnärsnämnden i den utsträckning som regeringen så föreskriver, och

17. omställningsstudiebidrag enligt lagen ([2022:856](https://selex.se/eli/sfs/2022/856)) om omställningsstudiestöd. Lag ([2024:512](https://selex.se/eli/sfs/2024/512)).

</section>
<section id="3" class="paragraf">

### 3 §

Avgift beräknas inte på ersättning enligt [2 §](#2) om ersättningen tillsammans med annan inkomst av anställning och inkomst av annat förvärvsarbete understiger 42,3 procent av det för året gällande prisbasbeloppet enligt [2 kap. 6 och 7 §§ socialförsäkringsbalken](https://selex.se/eli/sfs/2010/110#kap2.6). Lag ([2010:1271](https://selex.se/eli/sfs/2010/1271)).

</section>
<section id="4" class="paragraf">

### 4 §

Vid beräkning av avgift på ersättning enligt [2 §](#2) ska det bortses från en försäkrads inkomster som överstiger 8,07 gånger det för året gällande inkomstbasbeloppet enligt [58 kap. 26 och 27 §§ socialförsäkringsbalken](https://selex.se/eli/sfs/2010/110#kap58.26) i följande ordning:

1. ersättningar enligt [2 §](#2) 1 som utgör inkomst av annat förvärvsarbete,

2. annan inkomst av annat förvärvsarbete,

3. ersättningar enligt [2 §](#2) som utgör inkomst av anställning,

4. annan inkomst av anställning. Lag ([2010:1271](https://selex.se/eli/sfs/2010/1271)).

</section>
<section id="5" class="paragraf">

### 5 §

Avgiften utgör 18,5 procent av sådana pensionsgrundande belopp som fastställs enligt [60 kap. socialförsäkringsbalken](https://selex.se/eli/sfs/2010/110) och av inkomstrelaterad sjukersättning och inkomstrelaterad aktivitetsersättning enligt [34 kap. socialförsäkringsbalken](https://selex.se/eli/sfs/2010/110). Lag ([2010:1271](https://selex.se/eli/sfs/2010/1271)).

</section>
<section id="6" class="paragraf" selex:status="upphavd" selex:upphavd="true">

### 6 §

Har upphävts genom lag ([2010:1271](https://selex.se/eli/sfs/2010/1271)).

</section>
<section id="7" class="paragraf">

### 7 §

Avgift skall för varje år betalas preliminärt med belopp som så nära som möjligt beräknas motsvara den slutliga avgiften. Den preliminära avgiften betalas varje månad. Regeringen skall bestämma storleken på de belopp som skall betalas.

</section>
<section id="8" class="paragraf">

### 8 §

Fördelningen av avgiften ska göras enligt följande. Den andel som beräknas motsvara pensionsrätt för premiepension för samma år förs till Riksgäldskontoret för tillfällig förvaltning enligt [64 kap. 15-17 §§ socialförsäkringsbalken](https://selex.se/eli/sfs/2010/110#kap64.15). Återstoden förs, efter avstämning gentemot Riksgäldskontoret enligt [9 §](#9), till Andra-Fjärde AP-fonderna för förvaltning enligt lagen ([2000:192](https://selex.se/eli/sfs/2000/192)) om allmänna pensionsfonder (AP- fonder).

Regeringen ska för varje år fastställa andelarna efter förslag från Pensionsmyndigheten. Lag ([2025:382](https://selex.se/eli/sfs/2025/382)).

</section>
<section id="9" class="paragraf">

### 9 §

Slutlig avstämning av avgifterna ska göras året efter fastställelseåret. Den skillnad som framkommer mellan beräknade belopp och de belopp som slutligt framräknas för det aktuella året ska regleras gentemot Riksgäldskontoret i samband med en kommande preliminär överföring och gentemot Andra-Fjärde AP-fonderna i samband med att storleken på de preliminära avgifterna bestäms. Det belopp som ska regleras gentemot Riksgäldskontoret beräknas med tillägg av sådan avkastning som avses i [64 kap. 16 § socialförsäkringsbalken](https://selex.se/eli/sfs/2010/110#kap64.16) och det belopp som ska regleras gentemot Andra-Fjärde AP-fonderna med sådan ränta som anges i [65 kap. 3 § skatteförfarandelagen](https://selex.se/eli/sfs/2011/1244#kap65.3) ([2011:1244](https://selex.se/eli/sfs/2011/1244)).

Med fastställelseår avses detsamma som enligt [57 kap. 2 § första stycket 2 socialförsäkringsbalken](https://selex.se/eli/sfs/2010/110#kap57.2). Lag ([2025:382](https://selex.se/eli/sfs/2025/382)).

</section>
<section id="10" class="paragraf">

### 10 §

Avgiften används till finansiering av försäkringen för inkomstgrundad ålderspension enligt socialförsäkringsbalken. Lag ([2010:1271](https://selex.se/eli/sfs/2010/1271)).


</section>
<section id="övergångsbestämmelser" selex:status="upphavd" selex:upphavd="true">

## Övergångsbestämmelser

[1998:676](https://selex.se/eli/sfs/1998/676)

1. Denna lag träder i kraft den 1 oktober 1998 och tillämpas första gången på ersättningar och pensionsgrundande belopp som beräknas för år 1999.

2. Under åren 1999 och 2000 skall utöver vad som sägs i [10 §](#10) avgiften även finansiera försäkringen för tilläggspension i form av ålderspension enligt lagen ([1962:381](https://selex.se/eli/sfs/1962/381)) om allmän försäkring och folkpension i form av ålderspension enligt samma lag för personer med rätt till sådan tilläggspension.

[1999:1411](https://selex.se/eli/sfs/1999/1411)

Denna lag träder i kraft den 1 juli 2001. Den äldre lydelsen gäller fortfarande i fråga om studiestöd som beviljats enligt den upphävda studiestödslagen ([1973:349](https://selex.se/eli/sfs/1973/349)) eller enligt övergångsbestämmelserna till studiestödslagen ([1999:1395](https://selex.se/eli/sfs/1999/1395)).

[2000:1009](https://selex.se/eli/sfs/2000/1009)

Denna lag träder i kraft den 1 januari 2001 och tillämpas första gången på ersättningar som beräknas för år 2001.

[2001:838](https://selex.se/eli/sfs/2001/838)

1. Denna lag träder i kraft den 1 januari 2002.

2. De nya bestämmelserna tillämpas första gången på avgifter som beräknas för år 2003.

3. Äldre bestämmelser gäller vid beräkning av avgifter för år 2002, dock skall avgift inte beräknas på ersättning enligt [2 §](#2) om ersättningen tillsammans med annan inkomst av anställning och inkomst av annat förvärvsarbete understiger 29,3 procent av det för året gällande prisbasbeloppet enligt 1 kap. [6 §](#kap1.6) lagen ([1962:381](https://selex.se/eli/sfs/1962/381)) om allmän försäkring.

[2001:1118](https://selex.se/eli/sfs/2001/1118)

1. Denna lag träder i kraft den 1 januari 2002.

2. Bestämmelsen i [4 §](#4) tillämpas första gången på avgifter som beräknas för år 2002.

3. Bestämmelsen i [9 §](#9) tillämpas första gången vid avstämningen år 2002.

[2002:979](https://selex.se/eli/sfs/2002/979)

Denna lag träder i kraft den 1 januari 2003 och tillämpas första gången på avgifter som beräknas för år 2003.

[2010:1271](https://selex.se/eli/sfs/2010/1271)

1. Denna lag träder i kraft den 1 januari 2011.

2. Äldre bestämmelser gäller i fråga om förmåner som avser tid före ikraftträdandet.

[2011:1392](https://selex.se/eli/sfs/2011/1392)

Denna lag träder i kraft den 1 januari 2012 och tillämpas på ränta som hänför sig till tid från och med den 1 januari 2013.

[2017:280](https://selex.se/eli/sfs/2017/280)

1. Denna lag träder i kraft den 1 juli 2017.

2. Äldre föreskrifter gäller fortfarande för utbildningsbidrag för doktorander som lämnas senast den 30 juni 2022.

[2018:1267](https://selex.se/eli/sfs/2018/1267)

1. Denna lag träder i kraft den 1 januari 2019.

2. Äldre bestämmelser gäller fortfarande i fråga om vårdbidrag enligt [22 kap. socialförsäkringsbalken](https://selex.se/eli/sfs/2010/110) i dess lydelse före den 1 januari 2019.

[2024:512](https://selex.se/eli/sfs/2024/512)

1. Denna lag träder i kraft den 1 oktober 2025.

2. Äldre bestämmelser gäller fortfarande för dagpenning enligt den upphävda lagen ([1997:238](https://selex.se/eli/sfs/1997/238)) om arbetslöshetsförsäkring.

</section>

</article>