---
beteckning: "1998:1512"
rubrik: Förordning om statliga ålderspensionsavgifter
departement: Socialdepartementet
utfardad_datum: 1998-11-26
ikraft_datum: 1999-01-01
publicerad_datum: 2026-01-02
pdf_url: https://rkrattsdb.gov.se/SFSdoc/98/981512.pdf
andringsforfattningar:
  - beteckning: "2000:1018"
    rubrik: Förordning om ändring i förordningen om statliga ålderspensionsavgifter
    ikraft_datum: 2001-01-01
    anteckningar: "ändr. 1, 4, 6 §§"
  - beteckning: "2001:1123"
    rubrik: Förordning om ändring i förordningen om statliga ålderspensionsavgifter m.m.
    ikraft_datum: 2002-01-01
    anteckningar: "ändr. 2, 3, 5, 6 §§"
  - beteckning: "2004:905"
    rubrik: Förordning om ändring i förordningen om statliga ålderspensionsavgifter m.m.
    ikraft_datum: 2005-01-01
    anteckningar: "ändr. 2, 3, 4, 5, 6 §§"
  - beteckning: "2007:921"
    rubrik: Förordning om ändring i förordningen om statliga ålderspensionsavgifter m.m.
    ikraft_datum: 2008-01-01
    anteckningar: "ändr. 2, 3 §§"
  - beteckning: "2008:1026"
    rubrik: Förordning om ändring i förordningen om statliga ålderspensionsavgifter m.m.
    ikraft_datum: 2009-01-01
    anteckningar: "ändr. 2, 3 §§"
  - beteckning: "2009:1188"
    rubrik: Förordning om ändring i förordningen om statliga ålderspensionsavgifter m.m.
    ikraft_datum: 2010-01-01
    anteckningar: "ändr. 2, 4, 5, 6 §§"
  - beteckning: "2010:1705"
    rubrik: Förordning om ändring i förordningen om statliga ålderspensionsavgifter m.m.
    ikraft_datum: 2011-01-01
    anteckningar: ändr. 1 §
  - beteckning: "2024:1317"
    rubrik: Förordning om ändring i förordningen om statliga ålderspensionsavgifter m.m.
    ikraft_datum: 2025-02-01
    anteckningar: "ändr. författningsrubrik, 2, 3 §§"
  - beteckning: "2025:387"
    rubrik: Förordning om ändring i förordningen om statliga ålderspensionsavgifter
    ikraft_datum: 2026-01-01
    anteckningar: "ändr. 4, 5 §§"
  - beteckning: "2025:1307"
    rubrik: Förordning om ändring i förordningen om statliga ålderspensionsavgifter
    ikraft_datum: 2026-01-01
    anteckningar: "ändr. 2, 3 §§"
---
<article selex:utfardad_datum="1998-11-26" selex:ikraft_datum="1999-01-01">

# Förordning om statliga ålderspensionsavgifter

<section id="1" class="paragraf">

### 1 §

Denna förordning innehåller bestämmelser om betalning och avstämning av statliga ålderspensionsavgifter enligt lagen ([1998:676](https://selex.se/eli/sfs/1998/676)) om statlig ålderspensionsavgift samt bestämmelser om slutlig fördelning av ålderspensionsavgifter enligt lagen ([2000:981](https://selex.se/eli/sfs/2000/981)) om fördelning av socialavgifter.

Termerna intjänandeår och fastställelseår har samma innebörd som i [57 kap. 2 § socialförsäkringsbalken](https://selex.se/eli/sfs/2010/110#kap57.2). Förordning ([2010:1705](https://selex.se/eli/sfs/2010/1705)).

</section>
<section id="2" class="paragraf">

### 2 §

Statlig ålderspensionsavgift ska betalas av Arbetsförmedlingen, Centrala studiestödsnämnden, Uppsala universitet, Konstnärsnämnden, Försäkringskassan, Försvarsmakten, Pensionsmyndigheten, Myndigheten för civilt försvar och Affärsverket svenska kraftnät. Avgiften betalas preliminärt för varje intjänandeår med belopp som regeringen bestämt. Förordning ([2025:1307](https://selex.se/eli/sfs/2025/1307)).

</section>
<section id="3" class="paragraf">

### 3 §

Arbetsförmedlingen, Centrala studiestödsnämnden, Uppsala universitet, Konstnärsnämnden, Försvarsmakten, Försäkringskassan, Myndigheten för civilt försvar och Affärsverket svenska kraftnät ska till Pensionsmyndigheten varje månad under intjänandeåret betala in en tolftedel av den preliminära avgiften. Beloppet ska betalas senast

- den 12 i månaderna januari-juli och september-november, och

- den 17 i månaderna augusti och december. Lag ([2025:1307](https://selex.se/eli/sfs/2025/1307)).

</section>
<section id="4" class="paragraf">

### 4 §

Pensionsmyndigheten ska under intjänandeåret varje månad, första bankdagen efter det datum som anges i [3 §](#3), tillsammans med den preliminära månatliga avgift som Pensionsmyndigheten ska betala, fördela och överföra avgifterna till Riksgäldskontoret respektive Andra-Fjärde AP-fonderna. Avgifterna ska fördelas på det sätt regeringen fastställt i särskild förordning. Förordning ([2025:387](https://selex.se/eli/sfs/2025/387)).

</section>
<section id="5" class="paragraf">

### 5 §

Slutlig avstämning av statliga ålderspensionsavgifter enligt [9 §](#9) lagen ([1998:676](https://selex.se/eli/sfs/1998/676)) om statlig ålderspensionsavgift för det aktuella intjänandeåret ska göras av Pensionsmyndigheten senast den 31 mars året efter fast- ställelseåret. Pensionsmyndigheten ska då räkna fram skillnaden mellan de avgiftsbelopp som har betalats preliminärt och de avgiftsbelopp som belöper på fastställda pensionsrätter och pensionspoäng. Vid beräkning av avgifts- beloppet för de olika ersättningsslagen får antagandet göras att samma relation råder mellan avgiftsunderlag och utbetalning för alla ersättningar.

Till det belopp som ska regleras gentemot Riksgäldskontoret ska läggas den avkastningsränta som beräknas på beloppet. Regleringen ska göras vid överföringen av den preliminära avgiften avseende april månad året efter fastställelseåret.

Det belopp som ska regleras gentemot Andra-Fjärde AP-fonderna ska beräknas med den genomsnittliga basränta som gällde under intjänandeåret. Den del som har reglerats gentemot Riksgäldskontoret ska beräknas med basräntan för en period av 15 månader och den återstående delen för en period av 36 månader. Pensionsmyndigheten ska meddela regeringen resultatet av den utförda avstämningen. Förordning ([2025:387](https://selex.se/eli/sfs/2025/387)).

</section>
<section id="6" class="paragraf">

### 6 §

Slutlig avstämning av ålderspensionsavgifter enligt [7 §](#7) lagen ([2000:981](https://selex.se/eli/sfs/2000/981)) om fördelning av socialavgifter för det aktuella intjänandeåret ska göras av Pensionsmyndigheten senast den 31 mars året efter fastställelseåret. Det belopp som ska regleras gentemot staten ska beräknas med den genomsnittliga basränta som gällde under intjänandeåret och beräknas för en period av 21 månader. Till det belopp som ska regleras gentemot Riksgäldskontoret ska läggas den avkastningsränta som beräknas på beloppet. Den slutligt framräknade skillnaden ska regleras vid överföringen av ålderspensionsavgifterna avseende april månad året efter fastställelseåret. Förordning ([2009:1188](https://selex.se/eli/sfs/2009/1188)).


</section>
<section id="övergångsbestämmelser">

## Övergångsbestämmelser

[1998:1512](https://selex.se/eli/sfs/1998/1512)

1. Denna förordning träder i kraft den 1 januari 1999.

2. Avgift för januari 1999 skall betalas samtidigt som avgiften för februari 1999 skall betalas.

3. Vad som anges i 2 och [3 §](#3)§ om Uppsala universitet skall för år 1999 även avse Lunds universitet, Göteborgs universitet, Stockholms universitet, Umeå universitet, Linköpings universitet, Karolinska institutet, Kungl. Tekniska högskolan och Luleå tekniska universitet.

[2001:1123](https://selex.se/eli/sfs/2001/1123)

Denna förordning träder i kraft den 1 januari 2002. Bestämmelserna i 5 och [6 §](#6)§ skall tillämpas första gången vid avstämningen år 2002.

[2025:387](https://selex.se/eli/sfs/2025/387)

1. Denna förordning träder i kraft den 1 januari 2026.

2. Förordningen tillämpas första gången för det intjänandeår som börjar den 1 januari 2026.

</section>

</article>