---
beteckning: "1998:904"
rubrik: Förordning om anmälan för samråd
departement: Klimat- och näringslivsdepartementet
utfardad_datum: 1998-06-25
ikraft_datum: 1999-01-01
publicerad_datum: 2025-12-16
pdf_url: https://rkrattsdb.gov.se/SFSdoc/98/980904.pdf
andringsforfattningar:
  - beteckning: "1998:1737"
    rubrik: Förordning om ändring i förordningen om täkter och anmälan för samråd
    ikraft_datum: 1999-01-01
    anteckningar: ändr. 5 §
  - beteckning: "2000:514"
    rubrik: Förordning om ändring i förordningen om täkter och anmälan för samråd
    ikraft_datum: 2000-07-01
    anteckningar: ändr. 5 §
  - beteckning: "2003:999"
    rubrik: Förordning om ändring i förordningen om täkter och anmälan för samråd
    ikraft_datum: 2004-01-01
    anteckningar: ändr. 5 §
  - beteckning: "2005:622"
    rubrik: Förordning om ändring i förordningen om täkter och anmälan för samråd
    ikraft_datum: 2005-08-01
    anteckningar: "upph. 1 §; ändr. 2, 3, 4, 5, 10 §§"
  - beteckning: "2005:1155"
    rubrik: Förordning om ändring i förordningen om täkter och anmälan för samråd
    ikraft_datum: 2006-01-01
    anteckningar: "ändr. 6, 7, 9, 10, 12 §§"
  - beteckning: "2010:955"
    rubrik: Förordning om ändring i förordningen om täkter och anmälan för samråd
    ikraft_datum: 2010-09-01
    anteckningar: "upph. 2, 3, 4, 5 §§, rubr. närmast före 2 §; ändr. författningsrubr., 10, 12, 13 §§"
  - beteckning: "2011:23"
    rubrik: Förordning om ändring i förordningen om anmälan för samråd
    ikraft_datum: 2011-03-01
    anteckningar: ändr. 11 §
  - beteckning: "2011:369"
    rubrik: Förordning om ändring i förordningen om anmälan för samråd
    ikraft_datum: 2011-05-02
    anteckningar: ändr. 7 a §
  - beteckning: "2010:957"
    rubrik: Förordning om ändring i förordningen om anmälan för samråd
    ikraft_datum: 2011-05-02
    anteckningar: ändr. 12 §
  - beteckning: "2020:636"
    rubrik: Förordning om ändring i förordningen om anmälan för samråd
    ikraft_datum: 2020-08-01
    anteckningar: ändr. 11 §
  - beteckning: "2025:1037"
    rubrik: Förordning om ändring i förordningen om anmälan för samråd
    ikraft_datum: 2025-12-15
    anteckningar: "nya 1, 2, 3, 4, 5, 5 a, 7 d, 7 e §§, rubr. närmast före 2, 5 a, 7 a, 7 b, 7 c, 7 d, 8, 9 §§"
  - beteckning: "1998:1255"
    rubrik: Förordning om ändring i förordningen om täkter och anmälan för samråd
    anteckningar: "ändr. 9, 12, 13 §§; nya 7 a, 7 b, 7 c §§"
---
<article selex:utfardad_datum="1998-06-25" selex:ikraft_datum="1999-01-01">

# Förordning om anmälan för samråd

<section id="1" class="paragraf">

### 1 §

Denna förordning är meddelad med stöd av

- [12 kap. 6 § miljöbalken](https://selex.se/eli/sfs/1998/808#kap12.6) i fråga om 6-[8 §](#8)§, och

- [8 kap. 7 § regeringsformen](https://selex.se/eli/sfs/1974/152#kap8.7) i fråga om övriga bestämmelser. Förordning ([2025:1037](https://selex.se/eli/sfs/2025/1037)).

</section>
<section id="ord-och-uttryck-i-förordningen">

## Ord och uttryck i förordningen

<section id="2" class="paragraf">

### /1115 av den 31 maj 2023 om tillhandahållande på unionsmarknaden och export från unionen av vissa råvaror och produkter som är förknippade med avskogning och skogsförstörelse och om upphävande av förordning (EU) nr 995/ 2 §

Med urskog avses i denna förordning detsamma som i Europaparlamentets och rådets förordning (EU) 20232010. Förordning ([2025:1037](https://selex.se/eli/sfs/2025/1037)).

</section>
<section id="3" class="paragraf">

### 3 §

Med gammal skog avses i denna förordning ett sammanhängande skogsbestånd eller skogsområde

1. som har mycket hög ålder,

2. som består av inhemska trädarter,

3. som genom huvudsakligen naturliga processer har utvecklat de strukturer och den dynamik som normalt förknippas med sena successionsstadier av urskog,

4. som är tillräckligt stort för att långsiktigt kunna behålla sina naturliga ekologiska processer, och

5. där ingen eller endast obetydliga avverkningar skett under de senaste 30 åren och där det saknas spår från beståndsersättande skogsskötselåtgärder under de senaste 80 åren. Förordning ([2025:1037](https://selex.se/eli/sfs/2025/1037)).

</section>
<section id="4" class="paragraf">

### 4 §

Ett skogsbestånd eller skogsområde ska anses uppfylla kriteriet i [3 §](#3) 3 om det i beståndet eller området finns död ved i flera olika nedbrytningsstadier i en mängd som,

1. om beståndet eller området finns i Norrland, i Dalarnas län eller i Torsby kommun, per hektar uppgår till minst 20 kubikmeter stående eller liggande död ved med minst

a) 30 lågor av tall, torrakor av tall, rötbrutna högstubbar av gran, eller

b) 20 centimeter grova lågor av gran eller lövträd, eller

2. om beståndet eller området finns i en annan del av Sverige än den som anges i 1, per hektar uppgår till

a) minst 20 kubikmeter stående eller liggande död ved och har en ålder som är minst ett år, eller

b) minst 10 kubikmeter stående eller liggande död ved med minst

- 20 lågor av tall, torrakor av tall, rötbrutna högstubbar av gran, eller

- 20 centimeter grova lågor av gran eller lövträd. Förordning ([2025:1037](https://selex.se/eli/sfs/2025/1037)).

</section>
<section id="5" class="paragraf">

### 5 §

Ett skogsbestånd eller skogsområde ska anses uppfylla kriteriet i [3 §](#3) 4, om beståndet eller området är sammanhängande och omfattar

1. minst en hektar, om skogen är en ädellövskog,

2. minst tre hektar, om skogen är en tallskog eller skog som domineras av andra lövträd än ädellövträd, eller

3. minst tio hektar, om skogen är en granskog och en betydande del av arealen inte är påverkad av negativa kanteffekter som uppstått genom mänsklig påverkan. Förordning ([2025:1037](https://selex.se/eli/sfs/2025/1037)).

</section>

</section>
<section id="bemyndigande-att-meddela-föres">

## Bemyndigande att meddela föreskrifter om gammal skog

<section id="5a" class="paragraf">

### 5 a §

Skogsstyrelsen får meddela

1. föreskrifter om vad som krävs för att ett skogsbestånd eller skogsområde ska anses uppfylla kriterierna i [3 §](#3) 1 och 2, och

2. ytterligare föreskrifter om vad som krävs för att ett skogsbestånd eller skogsområde ska anses uppfylla kriterierna i [3 §](#3) 3. Förordning ([2025:1037](https://selex.se/eli/sfs/2025/1037)).

</section>

</section>
<section id="anmälan-för-samråd">

## Anmälan för samråd

<section id="6" class="paragraf">

### 6 §

Den som i enlighet med gällande bestämmelser har underrättat Skogsstyrelsen om avverkning som skall äga rum på hans mark, om uttag av skogsbränsle eller om sådan dikning i samband med avverkning som inte kräver tillstånd enligt [11 kap. miljöbalken](https://selex.se/eli/sfs/1998/808) skall anses ha gjort anmälan för samråd för åtgärden enligt [12 kap. 6 § miljöbalken](https://selex.se/eli/sfs/1998/808#kap12.6).

Den som enligt gällande bestämmelser har underrättat länsstyrelsen om att jordbruksmark skall tas ur jordbruksproduktion skall anses ha gjort anmälan för samråd enligt [12 kap. 6 § miljöbalken](https://selex.se/eli/sfs/1998/808#kap12.6) beträffande sådant arbetsföretag för vilket marken tas i anspråk. Förordning ([2005:1155](https://selex.se/eli/sfs/2005/1155)).

</section>
<section id="7" class="paragraf">

### 7 §

Länsstyrelsen får, i andra fall än som avses i [6 §](#6), föreskriva anmälningsskyldighet för samråd enligt [12 kap. 6 § andra stycket miljöbalken](https://selex.se/eli/sfs/1998/808#kap12.6) i fråga om särskilda slag av verksamheter eller åtgärder som kan medföra skada på naturmiljön. Motsvarande befogenhet har i stället Skogsstyrelsen, om verksamheten eller åtgärden skall utföras på mark som omfattas av skogsvårdslagen ([1979:429](https://selex.se/eli/sfs/1979/429)) och avser avverkning, hyggesbehandling, beståndsanläggning, beståndsvård, uttag av skogsbränsle, skogsbilvägar, skogsgödsling, skogsmarkskalkning eller andra skogsbruksåtgärder. Förordning ([2005:1155](https://selex.se/eli/sfs/2005/1155)).

</section>

</section>
<section id="skotertrafik">

## Skotertrafik

<section id="7a" class="paragraf">

### 7 a §

Innan en allmän skoterled eller annan anläggning för skotertrafik beslutas av en kommun eller utförs, ska anmälan göras för samråd enligt [12 kap. 6 § första stycket miljöbalken](https://selex.se/eli/sfs/1998/808#kap12.6), om leden eller anläggningen ligger utanför ett område som omfattas av en detaljplan enligt plan- och bygglagen ([2010:900](https://selex.se/eli/sfs/2010/900)). Om en sådan anmälan har gjorts innan kommunen beslutat i frågan behövs inte någon anmälan innan leden eller anläggningen utförs. För allmänna skoterleder som omfattas av förordningen ([1997:716](https://selex.se/eli/sfs/1997/716)) om statsbidrag till anläggande av allmän skoterled m.m. behöver någon anmälan inte göras.

Anmälan ska även göras innan skoterled eller annan anläggning för skotertrafik utförs för en annan huvudman än en kommun. Förordning ([2011:369](https://selex.se/eli/sfs/2011/369)).

Undersökningsarbete enligt minerallagen

</section>
<section id="7b" class="paragraf">

### 7 b §

Innan undersökningsarbete enligt minerallagen ([1991:45](https://selex.se/eli/sfs/1991/45)) bedrivs inom ett område som avses i [4 kap. 5 § miljöbalken](https://selex.se/eli/sfs/1998/808#kap4.5), skall anmälan göras för samråd enligt [12 kap. 6 § första stycket miljöbalken](https://selex.se/eli/sfs/1998/808#kap12.6). Förordning ([1998:1255](https://selex.se/eli/sfs/1998/1255)).

</section>

</section>
<section id="anläggningar-för-rennäringen">

## Anläggningar för rennäringen

<section id="7c" class="paragraf">

### 7 c §

Innan renstängsel eller annan fast anläggning för rennäringen anordnas, skall anmälan göras för samråd enligt [12 kap. 6 § första stycket miljöbalken](https://selex.se/eli/sfs/1998/808#kap12.6). Förordning ([1998:1255](https://selex.se/eli/sfs/1998/1255)).

</section>

</section>
<section id="skogsbruksåtgärder-i-urskog-el">

## Skogsbruksåtgärder i urskog eller gammal skog

<section id="7d" class="paragraf">

### 7 d §

Innan en skogsbruksåtgärd utförs i en urskog, ska anmälan göras för samråd enligt [12 kap. 6 § första stycket miljöbalken](https://selex.se/eli/sfs/1998/808#kap12.6).

Första stycket gäller inte om det krävs tillstånd för åtgärden enligt bestämmelserna om tillstånd för avverkning i fjällnära skog i skogsvårdslagen ([1979:429](https://selex.se/eli/sfs/1979/429)). Förordning ([2025:1037](https://selex.se/eli/sfs/2025/1037)).

</section>
<section id="7e" class="paragraf" selex:status="ikraft" selex:ikraft_datum="2026-02-01">

### 7 e §

Innan en skogsbruksåtgärd utförs i en gammal skog, ska anmälan göras för samråd enligt [12 kap. 6 § första stycket miljöbalken](https://selex.se/eli/sfs/1998/808#kap12.6).

Första stycket gäller inte om det krävs tillstånd för åtgärden enligt bestämmelserna om tillstånd för avverkning i fjällnära skog i skogsvårdslagen ([1979:429](https://selex.se/eli/sfs/1979/429)). Förordning ([2025:1037](https://selex.se/eli/sfs/2025/1037)).

</section>

</section>
<section id="anmälans-innehåll">

## Anmälans innehåll

<section id="8" class="paragraf">

### 8 §

Anmälan för samråd enligt [12 kap. 6 § miljöbalken](https://selex.se/eli/sfs/1998/808#kap12.6) skall vara skriftlig och åtföljas av en karta samt innehålla en beskrivning av den planerade verksamheten eller åtgärden. En anmälan skall även, i den utsträckning som behövs i det enskilda fallet, innehålla en miljökonsekvensbeskrivning enligt [6 kap. miljöbalken](https://selex.se/eli/sfs/1998/808).

Anmälan för samråd skall vidare innehålla uppgifter om fastighetsägare och nyttjanderättshavare som berörs av verksamheten eller åtgärden.

Naturvårdsverket och Skogsstyrelsen får efter samråd med Riksantikvarieämbetet och andra berörda myndigheter meddela föreskrifter om vilka ytterligare uppgifter en sådan anmälan skall innehålla.

</section>

</section>
<section id="handläggningen-av-anmälningsär">

## Handläggningen av anmälningsärenden

<section id="9" class="paragraf">

### 9 §

Innan Skogsstyrelsen fattar beslut i ett ärende om anmälan för samråd för skogsbilvägar, skogsgödsling eller skogsmarkskalkning skall Skogsstyrelsen ge länsstyrelsen tillfälle att lämna synpunkter. Förordning ([2005:1155](https://selex.se/eli/sfs/2005/1155)).

Underrättelse om beslut

</section>
<section id="10" class="paragraf">

### 10 §

Den som beslutar om ett föreläggande eller förbud enligt [12 kap. 6 § fjärde stycket miljöbalken](https://selex.se/eli/sfs/1998/808#kap12.6) ska snarast skicka beslutet

1. till Naturvårdsverket, och

2. till väghållningsmyndigheten och till lantmäterimyndigheten, om det inte är uppenbart att myndigheten inte behöver få information om beslutet.

Om länsstyrelsen eller Skogsstyrelsen beslutar att meddela, ändra eller upphäva en föreskrift enligt [7 §](#7) denna förordning, ska myndigheten skicka beslutet till Naturvårdsverket och till lantmäterimyndigheten. Länsstyrelsen ska skicka sitt beslut även till Skogsstyrelsen. Förordning ([2010:955](https://selex.se/eli/sfs/2010/955)).

</section>

</section>
<section id="tillsyn-och-avgifter">

## Tillsyn och avgifter

<section id="11" class="paragraf">

### 11 §

Bestämmelser om tillsyn finns i [26 kap. miljöbalken](https://selex.se/eli/sfs/1998/808) och i miljötillsynsförordningen ([2011:13](https://selex.se/eli/sfs/2011/13)). Bestämmelser om det tillsynsansvar som hör samman med denna förordning finns i 2 kap. 4, 8 och [10 §](#10)§ miljötillsynsförordningen.

Bestämmelser om avgifter finns i förordningen ([1998:940](https://selex.se/eli/sfs/1998/940)) om avgifter för prövning och tillsyn enligt miljöbalken. Förordning ([2020:636](https://selex.se/eli/sfs/2020/636)).

</section>

</section>
<section id="överklagande">

## Överklagande

<section id="12" class="paragraf">

### 12 §

I [19 kap. 1 § miljöbalken](https://selex.se/eli/sfs/1998/808#kap19.1) finns bestämmelser om överklagande hos mark- och miljödomstol.

Föreskrifter som har meddelats av länsstyrelsen med stöd av [7 §](#7) får överklagas hos regeringen. Förordning ([2010:957](https://selex.se/eli/sfs/2010/957)).

</section>
<section id="13" class="paragraf">

### 13 §

Naturvårdsverket och Skogsstyrelsen får överklaga beslut som rör frågor om anmälan för samråd enligt [12 kap. miljöbalken](https://selex.se/eli/sfs/1998/808) och denna förordning. Förordning ([2010:955](https://selex.se/eli/sfs/2010/955)).

</section>

</section>
<section id="straff-och-förverkande">

## Straff och förverkande

<section id="14" class="paragraf">

### 14 §

I [29 kap. miljöbalken](https://selex.se/eli/sfs/1998/808) finns bestämmelser om straff och förverkande.


</section>

</section>
<section id="övergångsbestämmelser">

## Övergångsbestämmelser

[2005:1155](https://selex.se/eli/sfs/2005/1155)

Denna förordning träder i kraft den 1 januari 2006. Äldre föreskrifter gäller fortfarande för överklagande av beslut av en skogsvårdsstyrelse som meddelats före den 1 januari 2006. Ärenden som inte har avgjorts före den 1 januari 2006 skall överlämnas till Skogsstyrelsen.

[2010:955](https://selex.se/eli/sfs/2010/955)

1. Denna förordning träder i kraft 1 september 2010.

2. Äldre lydelse av [5 §](#5) första–tredje styckena ska tillämpas endast i fråga om uppgifter som avser tiden före utgången av år 2009.

[2025:1037](https://selex.se/eli/sfs/2025/1037)

1. Denna förordning träder i kraft den 1 februari 2026 i fråga om [7 e §](#7e) och i övrigt den 15 december 2025.

2. De nya bestämmelserna i 7 d och [7 e §](#7e)§ tillämpas inte för den som har anmält skogsbruksåtgärden för samråd enligt [12 kap. 6 § miljöbalken](https://selex.se/eli/sfs/1998/808#kap12.6) före ikraftträdandet.

</section>

</article>