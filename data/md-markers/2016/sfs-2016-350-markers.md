---
beteckning: "2016:350"
rubrik: Förordning om försöksverksamhet med anställning under viss kompletterande utbildning
departement: Utbildningsdepartementet
utfardad_datum: 2016-04-07
ikraft_datum: 2016-07-01
publicerad_datum: 2026-01-02
pdf_url: https://rkrattsdb.gov.se/SFSdoc/16/160350.pdf
andringsforfattningar:
  - beteckning: "2020:522"
    rubrik: Förordning om ändring i förordningen om försöksverksamhet med anställning under viss kompletterande utbildning
    ikraft_datum: 2020-08-01
    anteckningar: ändr. p 2 ikrafttr.- och övergångsbest.
  - beteckning: "2025:1432"
    rubrik: Förordning om ändring i förordningen om försöksverksamhet med anställning under viss kompletterande utbildning
    ikraft_datum: 2025-12-30
    anteckningar: "ändr. p 2 ikrafttr.- och övergångsbest. till 2016:350"
---
<article selex:utfardad_datum="2016-04-07" selex:ikraft_datum="2016-07-01">

# Förordning om försöksverksamhet med anställning under viss kompletterande utbildning

<section id="1" class="paragraf">

### 1 §

Denna förordning innehåller föreskrifter om en försöksverksamhet med tidsbegränsade anställningar som lärare i skolväsendet av personer som genomför en kompletterande pedagogisk utbildning för att uppnå en behörighetsgivande lärarexamen och som uppfyller vissa ytterligare krav.

Förordningen är meddelad med stöd av [2 kap. 22 b § skollagen](https://selex.se/eli/sfs/1985/1100#kap2.22b) ([2010:800](https://selex.se/eli/sfs/2010/800)).

</section>
<section id="2" class="paragraf">

### 2 §

En huvudman får, med undantag från [2 kap. 13 § skollagen](https://selex.se/eli/sfs/1985/1100#kap2.13) ([2010:800](https://selex.se/eli/sfs/2010/800)), för en period av högst två år anställa en person som

1. ska bedriva undervisning som lärare i skolväsendet i ett eller flera ämnen där det råder brist på legitimerade och behöriga lärare,

2. har ämneskunskaper som motsvarar de ämneskunskaper som krävs för en behörighetsgivande lärarexamen i det eller de ämnen som personen ska bedriva undervisning i, och

3. genomför en kompletterande pedagogisk utbildning som syftar till att personen ska uppnå en behörighetsgivande lärarexamen i det eller de ämnena.

En huvudman får anställa en person enligt första stycket endast om det inte finns någon att tillgå inom huvudmannens organisation som uppfyller kraven i [2 kap. 13 § skollagen](https://selex.se/eli/sfs/1985/1100#kap2.13).

Anställningstiden får förlängas till tre år, om det finns särskilda skäl.

</section>
<section id="3" class="paragraf">

### 3 §

Statens skolverk får meddela

1. föreskrifter om vilka ämnen som ska omfattas av försöksverksamheten, och

2. de ytterligare föreskrifter som behövs för försöksverksamheten.


</section>
<section id="övergångsbestämmelser">

## Övergångsbestämmelser

[2016:350](https://selex.se/eli/sfs/2016/350)

1. Denna förordning träder i kraft den 1 juli 2016.

2. Bestämmelserna i [2 §](#2) tillämpas på anställningar som påbörjas senast höstterminen 2030. Förordning ([2025:1432](https://selex.se/eli/sfs/2025/1432)).

</section>

</article>