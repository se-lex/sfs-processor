---
beteckning: "2016:937"
rubrik: Förordning om statsbidrag för regional yrkesinriktad vuxenutbildning
departement: Utbildningsdepartementet
utfardad_datum: 2016-10-27
ikraft_datum: 2017-01-01
publicerad_datum: 2026-01-02
pdf_url: https://rkrattsdb.gov.se/SFSdoc/16/160937.pdf
andringsforfattningar:
  - beteckning: "2016:1246"
    rubrik: Förordning om ändring i förordningen om statsbidrag för regional yrkesinriktad vuxenutbildning
    ikraft_datum: 2017-01-02
    anteckningar: ändr. 23 §
  - beteckning: "2016:1371"
    rubrik: Förordning om ändring i förordningen om statsbidrag för regional yrkesinriktad vuxenutbildning
    ikraft_datum: 2017-01-15
    anteckningar: "ändr. 20, 33 §§"
  - beteckning: "2017:950"
    rubrik: Förordning om ändring i förordningen om statsbidrag för regional yrkesinriktad vuxenutbildning
    ikraft_datum: 2018-01-01
    anteckningar: "upph. 27 §, rubr. närmast före 27 §; ändr. 2, 20, 28, 29, 30, 31 §§, rubr. närmast efter 26 §; ny rubr. närmast före 2 §"
  - beteckning: "2018:1966"
    rubrik: Förordning om ändring i förordningen om statsbidrag för regional yrkesinriktad vuxenutbildning
    ikraft_datum: 2019-01-01
    anteckningar: ändr. 20 §
  - beteckning: "2019:522"
    rubrik: Förordning om ändring i förordningen om statsbidrag för regional yrkesinriktad vuxenutbildning
    ikraft_datum: 2019-08-01
    anteckningar: "ändr. 4, 6, 9, 11, 24, 25, 26, 28, 29 §§, rubr. närmast före 6, 28 §§"
  - beteckning: "2020:27"
    rubrik: Förordning om ändring i förordningen om statsbidrag för regional yrkesinriktad vuxenutbildning
    ikraft_datum: 2020-03-02
    anteckningar: "ändr. 2, 20, 33 §§; nya 31 a §, rubr. närmast före 31 a §"
  - beteckning: "2020:469"
    rubrik: Förordning om ändring i förordningen om statsbidrag för regional yrkesinriktad vuxenutbildning
    ikraft_datum: 2020-07-01
    anteckningar: "ändr. 1, 7, 11, 30 §§"
  - beteckning: "2020:591"
    rubrik: Förordning om ändring i förordningen om statsbidrag för regional yrkesinriktad vuxenutbildning
    ikraft_datum: 2020-07-27
    anteckningar: "ändr. 37 §; nya 16 a §, rubr. närmast före 16 a §"
  - beteckning: "2021:27"
    rubrik: Förordning om ändring i förordningen om statsbidrag för regional yrkesinriktad vuxenutbildning
    ikraft_datum: 2021-04-01
    anteckningar: ändr. 37 §; ny 16 b §
  - beteckning: "2021:101"
    rubrik: Förordning om ändring i förordningen om statsbidrag för regional yrkesinriktad vuxenutbildning
    ikraft_datum: 2021-07-01
    anteckningar: "upph. 10 §, rubr. närmast före 10 §; ändr. 5, 9, 15, 23 §§, rubr. närmast före 15 §"
  - beteckning: "2021:745"
    rubrik: Förordning om ändring i förordningen om statsbidrag för regional yrkesinriktad vuxenutbildning
    ikraft_datum: 2021-08-01
    anteckningar: "ändr. 20, 31 a §§"
  - beteckning: "2021:1222"
    rubrik: Förordning om ändring i förordningen om statsbidrag för regional yrkesinriktad vuxenutbildning
    ikraft_datum: 2022-01-10
    anteckningar: "ändr. 35, 36 §§; nya 34 a, 34 b §§, rubr. närmast före 34 a §"
  - beteckning: "2022:1403"
    rubrik: Förordning om ändring i förordningen om statsbidrag för regional yrkesinriktad vuxenutbildning
    ikraft_datum: 2022-10-05
    anteckningar: "ändr. 1, 3, 11, 15, 28, 30 §§"
  - beteckning: "2022:1098"
    rubrik: Förordning om ändring i förordningen om statsbidrag för regional yrkesinriktad vuxenutbildning
    ikraft_datum: 2023-01-01
    anteckningar: "ändr. 20, 33 §§"
  - beteckning: "2022:1404"
    rubrik: Förordning om ändring i förordningen om statsbidrag för regional yrkesinriktad vuxenutbildning
    ikraft_datum: 2023-07-03
    anteckningar: "upph. 16 a, 16 b §§, rubr. närmast före 16 a §; ändr. 1, 4, 5, 9, 11, 20, 33, 34, 37 §§; nya 1 a, 1 b §§"
  - beteckning: "2024:665"
    rubrik: Förordning om ändring i förordningen om statsbidrag för regional yrkesinriktad vuxenutbildning
    ikraft_datum: 2024-10-20
    anteckningar: "ändr. 3, 7, 20, 23 §§"
  - beteckning: "2024:1042"
    rubrik: Förordning om ändring i förordningen om statsbidrag för regional yrkesinriktad vuxenutbildning
    ikraft_datum: 2024-12-20
    anteckningar: "ändr. 1, 3, 6, 22, 30, 31 §§, rubr. närmast före 6, 7, 21 §§"
  - beteckning: "2024:1318"
    rubrik: Förordning om ändring i förordningen om statsbidrag för regional yrkesinriktad vuxenutbildning
    ikraft_datum: 2025-01-21
    anteckningar: "upph. rubr. närmast före 2 §; ändr. 2, 23, 24, 25, 26, 28, 29, 30, 31, 33, 37, 38, 39, 41 §§, rubr. närmast före 37 §; nya 36 a, 38 a §§, rubr. närmast före 36 a, 38 a, 39 §§"
  - beteckning: "2025:892"
    rubrik: Förordning om ändring i förordningen om statsbidrag för regional yrkesinriktad vuxenutbildning
    ikraft_datum: 2025-11-04
    anteckningar: "upph. rubr. närmast före 27 §; ändr. 1, 21, 24, 28, 29, 30, 31, 31 a §§; nya 30 a, 31 b §§, rubr. närmast före 30 a, 31 b §§"
  - beteckning: "2025:1221"
    rubrik: Förordning om ändring i förordningen om statsbidrag för regional yrkesinriktad vuxenutbildning
    ikraft_datum: 2026-01-01
    anteckningar: "ändr. 35, 36 §§"
---
<article selex:utfardad_datum="2016-10-27" selex:ikraft_datum="2017-01-01">

# Förordning om statsbidrag för regional yrkesinriktad vuxenutbildning

<section id="inledande-bestämmelser">

### Inledande bestämmelser

<section id="1" class="paragraf">

#### 1 §

Denna förordning innehåller bestämmelser om statsbidrag för yrkesinriktad utbildning inom kommunal vuxenutbildning på gymnasial nivå och kommunal vuxenutbildning som anpassad utbildning på gymnasial nivå som planeras, dimensioneras och erbjuds i samverkan mellan flera kommuner under medverkan av arbetslivet i de samverkande kommunerna och som syftar till att leda till kompetenser som efterfrågas på arbetsmarknaden (regionalt yrkesvux).

Förordningen innehåller också bestämmelser om statsbidrag för utbildning i ämnena svenska, svenska som andraspråk, engelska, matematik, matematik - fortsättning, matematik - fördjupning, matematik - specialisering B, matematik - specialisering C och samhällskunskap inom kommunal vuxenutbildning på gymnasial nivå, i de fall utbildningen kombineras med regionalt yrkesvux. Förordningen innehåller dessutom bestämmelser om statsbidrag för orienteringskurser och lärlingsutbildning i regionalt yrkesvux.

Förordningen är meddelad med stöd av [8 kap. 11 § regeringsformen](https://selex.se/eli/sfs/1974/152#kap8.11) i fråga om [40 §](#40) och [8 kap. 7 § regeringsformen](https://selex.se/eli/sfs/1974/152#kap8.7) i fråga om övriga bestämmelser. Förordning ([2025:892](https://selex.se/eli/sfs/2025/892)).

</section>
<section id="1a" class="paragraf">

#### 1 a §

Det som sägs om samverkande kommuner i denna förordning gäller även för kommuner som omfattas av undantag från krav på samverkan enligt [2 kap. 2 a och 2 b §§ skollagen](https://selex.se/eli/sfs/1985/1100#kap2.2a) ([2010:800](https://selex.se/eli/sfs/2010/800)). Förordning ([2022:1404](https://selex.se/eli/sfs/2022/1404)).

</section>
<section id="1b" class="paragraf">

#### 1 b §

I 2 kap. 2 a och [2 b §](#2b)§ och [20 kap. 16 a § skollagen](https://selex.se/eli/sfs/1985/1100#kap20.16a) ([2010:800](https://selex.se/eli/sfs/2010/800)) finns bestämmelser om att kommuner ska samverka om yrkesämnen och sammanhållna yrkesutbildningar i kommunal vuxenutbildning på gymnasial nivå. I 23 kap. 21-[23 §](#23)§ i samma lag finns bestämmelser om samverkan om kommunal vuxenutbildning som anpassad utbildning på gymnasial nivå. Förordning ([2022:1404](https://selex.se/eli/sfs/2022/1404)).

</section>
<section id="2" class="paragraf">

#### 2 §

Statsbidrag lämnas i den utsträckning det finns tillgång på medel.

Statsbidrag lämnas med i 24-[31 a §](#31a)§ angivna belopp per årsstudieplats för den period som bidraget lämnas för. Omfattningen av en årsstudieplats framgår av 2 kap. [2 §](#kap2.2) förordningen ([2011:1108](https://selex.se/eli/sfs/2011/1108)) om vuxenutbildning. Förordning ([2024:1318](https://selex.se/eli/sfs/2024/1318)).

</section>

</section>
<section id="förutsättningar-för-statsbidra">

### Förutsättningar för statsbidrag

<section id="3" class="paragraf">

#### 3 §

Statsbidrag får lämnas till samverkande kommuner för regionalt yrkesvux, utbildning i form av orienteringskurser och utbildning i ämnena svenska, svenska som andraspråk, engelska, matematik, matematik - fortsättning, matematik - fördjupning, matematik - specialisering B, matematik - specialisering C eller samhällskunskap inom kommunal vuxenutbildning på gymnasial nivå om villkoren i 4-9 och 17-[23 §](#23)§ är uppfyllda. Om det är fråga om lärlingsutbildning ska även villkoren i 11-[16 §](#16)§ vara uppfyllda.

Bidrag får lämnas även för utbildning som innefattar validering. Förordning ([2024:1042](https://selex.se/eli/sfs/2024/1042)).

</section>

</section>
<section id="utbildningar-i-regionalt-yrkes">

### Utbildningar i regionalt yrkesvux

</section>
<section id="sammanhållna-yrkesutbildningar">

### Sammanhållna yrkesutbildningar

<section id="4" class="paragraf">

#### 4 §

I regionalt yrkesvux ska de samverkande kommunerna erbjuda sammanhållna yrkesutbildningar enligt [20 kap. 6 a § skollagen](https://selex.se/eli/sfs/1985/1100#kap20.6a) ([2010:800](https://selex.se/eli/sfs/2010/800)). Förordning ([2022:1404](https://selex.se/eli/sfs/2022/1404)).

</section>
<section id="5" class="paragraf">

#### 5 §

Det arbetsplatsförlagda lärandet i sammanhållna yrkesutbildningar som erbjuds i regionalt yrkesvux ska uppfylla de krav som anges i 2 kap. 26-[30 §](#30)§ förordningen ([2011:1108](https://selex.se/eli/sfs/2011/1108)) om vuxenutbildning. Förordning ([2022:1404](https://selex.se/eli/sfs/2022/1404)).

</section>

</section>
<section id="enstaka-nivåer-i-ämnen">

### Enstaka nivåer i ämnen

<section id="6" class="paragraf">

#### 6 §

De samverkande kommunerna ska i regionalt yrkesvux erbjuda utbildning i form av enstaka nivåer i ämnen som är relevanta för ett yrkesområde utifrån elevernas behov. Förordning ([2024:1042](https://selex.se/eli/sfs/2024/1042)).

</section>

</section>
<section id="andra-nivåer-i-ämnen-och-andra">

### Andra nivåer i ämnen och andra kurser

<section id="7" class="paragraf">

#### 7 §

Yrkesutbildning i regionalt yrkesvux ska organiseras så att eleverna vid behov kan kombinera utbildningen med annan utbildning inom kommunal vuxenutbildning.

De samverkande kommunerna ska erbjuda elever som har behov av det möjlighet att kombinera utbildning i svenska som andraspråk på grundläggande nivå och utbildning i svenska för invandrare med yrkesutbildning i regionalt yrkesvux. Förordning ([2024:665](https://selex.se/eli/sfs/2024/665)).

</section>

</section>
<section id="modersmålsstöd-och-studiehandl">

### Modersmålsstöd och studiehandledning på modersmålet

<section id="8" class="paragraf">

#### 8 §

Orienteringskurser som syftar till att ge modersmålsstöd eller studiehandledning på modersmål ska erbjudas elever som behöver det.

</section>

</section>
<section id="beslut-om-betyg-och-betygssätt">

### Beslut om betyg och betygssättning

<section id="9" class="paragraf">

#### 9 §

Beslut om betyg inom regionalt yrkesvux ska fattas och betygssättning ska göras enligt bestämmelserna i 3 kap. [16 §](#kap3.16) och [20 kap. 35-39 §§ skollagen](https://selex.se/eli/sfs/1985/1100#kap20.35) ([2010:800](https://selex.se/eli/sfs/2010/800)) samt 4 kap. 1-[10 §](#10)§ förordningen ([2011:1108](https://selex.se/eli/sfs/2011/1108)) om vuxenutbildning. Förordning ([2022:1404](https://selex.se/eli/sfs/2022/1404)).

</section>
<section id="10" class="paragraf" selex:status="upphavd" selex:upphavd="true">

#### 10 §

Har upphävts genom förordning ([2021:101](https://selex.se/eli/sfs/2021/101)).

</section>

</section>
<section id="särskilda-förutsättningar-för">

### Särskilda förutsättningar för lärlingsutbildning

</section>
<section id="syfte-och-omfattning">

### Syfte och omfattning

<section id="11" class="paragraf">

#### 11 §

Sammanhållna yrkesutbildningar kan i regionalt yrkesvux ges i form av lärlingsutbildning. Lärlingsutbildning inom regionalt yrkesvux ska syfta till att ge eleverna en grundläggande yrkesutbildning, ökad arbetslivserfarenhet och en möjlighet att under en handledares ledning på en arbetsplats få kunskaper inom ett yrkesområde.

En lärlingsutbildning inom kommunal vuxenutbildning på gymnasial nivå ska

1. omfatta minst 400 och högst 1 600 gymnasiepoäng i ämnen som är relevanta för ett yrkesområde, och

2. till minst 70 procent genomföras som arbetsplatsförlagt lärande.

En lärlingsutbildning inom kommunal vuxenutbildning som anpassad utbildning på gymnasial nivå ska

1. omfatta minst 400 och högst 1 600 gymnasiepoäng i anpassad gymnasieskola i ämnen som är relevanta för ett yrkesområde, och

2. till övervägande del genomföras som arbetsplatsförlagt lärande. Förordning ([2022:1404](https://selex.se/eli/sfs/2022/1404)).

</section>

</section>
<section id="åtaganden">

### Åtaganden

<section id="12" class="paragraf">

#### 12 §

Vid lärlingsutbildning inom regionalt yrkesvux ska de samverkande kommunerna se till att genom avtal med berörda arbetsplatser reglera kommunernas och arbetsplatsernas åtaganden i samband med det arbetsplatsförlagda lärandet.

</section>

</section>
<section id="utbildningskontrakt">

### Utbildningskontrakt

<section id="13" class="paragraf">

#### 13 §

Rektorn ska se till att det för varje elev som genomgår en lärlingsutbildning inom regionalt yrkesvux upprättas ett skriftligt avtal som undertecknas av den kommun som är huvudman för utbildningen, av eleven och av företrädare för den eller de arbetsplatser dit någon del av utbildningen förläggs (utbildningskontrakt). I utbildningskontraktet ska det anges

1. vilka delar av utbildningen som ska genomföras på arbetsplatsen och omfattningen av dessa, och

2. vilken lärare i utbildningen och vilken handledare på arbetsplatsen som ansvarar för den arbetsplatsförlagda delen av utbildningen.

</section>

</section>
<section id="uppgifter-i-en-individuell-stu">

### Uppgifter i en individuell studieplan

<section id="14" class="paragraf">

#### 14 §

Uppgift om att en elev genomgår lärlingsutbildning inom regionalt yrkesvux ska antecknas i elevens individuella studieplan.

</section>

</section>
<section id="uppgift-i-ett-examensbevis-ell">

### Uppgift i ett examensbevis eller komvuxbevis

<section id="15" class="paragraf">

#### 15 §

I en elevs examensbevis från kommunal vuxenutbildning på gymnasial nivå eller komvuxbevis från kommunal vuxenutbildning som anpassad utbildning på gymnasial nivå ska det anges om eleven har genomgått en lärlingsutbildning och omfattningen av den. Förordning ([2022:1403](https://selex.se/eli/sfs/2022/1403)).

Om den arbetsplatsförlagda delen avbryts

</section>
<section id="16" class="paragraf">

#### 16 §

Om en elev avbryter den arbetsplatsförlagda delen av lärlingsutbildningen, ska rektorn utfärda ett intyg om eleven begär det. Intyget ska innehålla uppgifter om

1. hur stor del av utbildningen som eleven har genomgått, och

2. innehållet i den genomgångna delen av utbildningen.

</section>
<section id="16a" class="paragraf" selex:status="upphavd" selex:upphavd="true">

#### 16 a §

Har upphävts genom förordning ([2022:1404](https://selex.se/eli/sfs/2022/1404)).

</section>
<section id="16b" class="paragraf" selex:status="upphavd" selex:upphavd="true">

#### 16 b §

Har upphävts genom förordning ([2022:1404](https://selex.se/eli/sfs/2022/1404)).

</section>

</section>
<section id="yrkesråd">

### Yrkesråd

<section id="17" class="paragraf">

#### 17 §

För regionalt yrkesvux ska det finnas ett eller flera yrkesråd för samråd mellan företrädare för utbildningen och arbetslivet. Ett yrkesråd får vara gemensamt för flera utbildningar. Det får även vara gemensamt med motsvarande funktion inom gymnasieskolan.

</section>
<section id="18" class="paragraf">

#### 18 §

Yrkesrådet ska medverka till att utveckla samverkan mellan utbildning och arbetsliv och bidra till ett lärande i arbetslivet med hög kvalitet. Yrkesrådet ska bistå kommunerna med att belysa behoven i arbetslivet och med att ordna platser för arbetsplatsförlagt lärande i utbildningen. Yrkesrådet ska också medverka vid uppföljning och utvärdering av den arbetsplatsförlagda delen av utbildningen.

</section>

</section>
<section id="bilaga-till-utdrag-ur-betygska" class="kapitel">

## Bilaga till utdrag ur betygskatalog

<section id="19" class="paragraf">

#### 19 §

Bestämmelser om utdrag ur betygskatalogen och om en bilaga till utdraget för den som har genomgått en sammanhållen yrkesutbildning finns i 4 kap. [12 §](#kap4.12) förordningen ([2011:1108](https://selex.se/eli/sfs/2011/1108)) om vuxenutbildning. Av en sådan bilaga ska det också framgå om utbildningen har genomförts som lärlingsutbildning.

</section>
<section id="ytterligare-villkor">

### Ytterligare villkor

<section id="20" class="paragraf">

#### 20 §

Ytterligare villkor som ska vara uppfyllda för att statsbidrag ska beviljas enligt denna förordning är följande:

1. De samverkande kommunerna ska planera, dimensionera och erbjuda utbildning tillsammans i syfte att öka utbildningsutbudet för enskilda och tillgodose behoven på hela arbetsmarknaden i de samverkande kommunerna.

2. De samverkande kommunerna ska åta sig att sammantaget finansiera ett antal årsstudieplatser utöver de årsstudieplatser som de beviljas statsbidrag för. De ytterligare årsstudieplatserna ska motsvara minst tre sjundedelar av de årsstudieplatser som de får statsbidrag för. De ytterligare årsstudieplatserna får inte avse utbildning som enligt beslut av Statens skolinspektion enligt [26 kap. skollagen](https://selex.se/eli/sfs/1985/1100) ([2010:800](https://selex.se/eli/sfs/2010/800)) har en eller flera brister som allvarligt försvårar förutsättningarna för eleven att nå målen för utbildningen, om inte Skolinspektionen bedömt att bristen eller bristerna har avhjälpts.

3. Sammansättningen av utbildningen ska planeras efter samråd med företrädare för arbetsgivare, organisationer eller andra sammanslutningar som är verksamma inom de branscher som finns företrädda i de samverkande kommunerna.

4. Utbudet ska planeras efter samråd med

a) regionen i det eller de län som de samverkande kommunerna tillhör, och

b) Arbetsförmedlingen.

5. De samverkande kommunerna ska

a) visa på ett behov av utbildningen, och

b) erbjuda studie- och yrkesvägledning samt vid planeringen och genomförandet av utbildningen ta till vara elevens tidigare förvärvade kunskaper och kompetens.

Villkoret i första stycket 2 gäller inte lärlingsutbildning, kombinationsutbildning eller sammanhållna yrkesutbildningar till yrkesförare för persontransporter eller godstransporter. Förordning ([2024:665](https://selex.se/eli/sfs/2024/665)).

</section>

</section>
<section id="begränsningar-när-det-gäller-o">

### Begränsningar när det gäller orienteringskurser och vissa ämnen

<section id="21" class="paragraf">

#### 21 §

Statsbidrag enligt denna förordning får lämnas för orienteringskurser för elever som också deltar i regionalt yrkesvux i någon av de samverkande kommunerna. Statsbidrag får lämnas för högst 200 verksamhetspoäng för en och samma person, även om personen deltar i flera orienteringskurser. För en person som deltar i utbildning enligt denna förordning som kombineras med utbildning i svenska som andraspråk på grundläggande nivå eller utbildning i svenska för invandrare får dock statsbidrag lämnas för orienteringskurser om högst 400 verksamhetspoäng. Högst 200 av dessa 400 verksamhetspoäng får avse orienteringskurser som syftar till att ge modersmålsstöd eller studiehandledning på modersmål och högst 200 får avse andra orienteringskurser.

För en person som deltar i orienteringskurser för att därefter påbörja regionalt yrkesvux får statsbidrag för sådan utbildning lämnas för högst 200 verksamhetspoäng. Detta bidrag får lämnas för endast orienteringskurser samt på både grundläggande och gymnasial nivå. Förordning ([2025:892](https://selex.se/eli/sfs/2025/892)).

</section>
<section id="22" class="paragraf">

#### 22 §

Statsbidrag enligt denna förordning får lämnas för utbildning i ämnena svenska, svenska som andraspråk, engelska, matematik, matematik - fortsättning, matematik - fördjupning, matematik - specialisering B, matematik - specialisering C eller samhällskunskap inom kommunal vuxenutbildning på gymnasial nivå för elever som också deltar i regionalt yrkesvux i någon av de samverkande kommunerna. Utbildning i sådana ämnen får utgöra högst 25 procent av en elevs utbildning som statsbidrag lämnas för enligt denna förordning. Förordning ([2024:1042](https://selex.se/eli/sfs/2024/1042)).

</section>

</section>
<section id="andra-begränsningar">

### Andra begränsningar

<section id="23" class="paragraf" selex:status="upphavd" selex:upphavd="true">

#### 23 §

Statsbidrag enligt denna förordning får inte lämnas

1. för individuella kurser,

2. för komvuxarbete,

3. för utbildning som eleven har rätt att delta i enligt [20 kap. 19, 19 a eller 19 b § skollagen](https://selex.se/eli/sfs/1985/1100#kap20.19) ([2010:800](https://selex.se/eli/sfs/2010/800)),

4. för utbildning eller utbildningsplats som statsbidrag lämnas för på annat sätt,

5. för utbildning som bedrivs enligt förordningen ([1992:395](https://selex.se/eli/sfs/1992/395)) om uppdragsutbildning inom skolväsendet,

6. för utbildning som enligt beslut av Statens skolinspektion enligt [26 kap. skollagen](https://selex.se/eli/sfs/1985/1100) har en eller flera brister som allvarligt försvårar förutsättningarna för eleven att nå målen för utbildningen, till dess att Skolinspektionen bedömt att bristen eller bristerna har avhjälpts, eller

7. om Skolinspektionen har fattat beslut om att förbjuda kommunen att driva en verksamhet som omfattas av bidraget vidare (verksamhetsförbud).

Trots första stycket 7 får statsbidrag lämnas om ett sådant beslut har upphävts. Förordning ([2024:1318](https://selex.se/eli/sfs/2024/1318)).

</section>

</section>
<section id="storleken-på-statsbidrag-när-d">

### Storleken på statsbidrag när det gäller lärlingsutbildning

<section id="24" class="paragraf">

#### 24 §

Statsbidrag för lärlingsutbildning inom regionalt yrkesvux lämnas med samma belopp som enligt 28, 29 eller [30 §](#30). Förordning ([2025:892](https://selex.se/eli/sfs/2025/892)).

</section>
<section id="25" class="paragraf">

#### 25 §

Om statsbidrag lämnas för lärlingsutbildning inom regionalt yrkesvux får bidrag lämnas till de samverkande kommunerna även för ersättning till arbetsplatsen. Varje elev som tas emot på en arbetsplats för arbetsplatsförlagt lärande berättigar de samverkande kommunerna till bidrag för ersättning till arbetsplatsen med högst 40 000 kronor per årsstudieplats under den period som bidraget lämnas för. Förordning ([2024:1318](https://selex.se/eli/sfs/2024/1318)).

</section>
<section id="26" class="paragraf">

#### 26 §

Om statsbidrag lämnas för lärlingsutbildning inom regionalt yrkesvux får bidrag även lämnas till de samverkande kommunerna för handledning på arbetsplatsen. Sådant bidrag får lämnas med högst 7 000 kronor för varje elev under den period som bidraget lämnas för och under förutsättning att handledaren fullföljt en handledarutbildning som Statens skolverk bedömer uppfyller de krav som verket har ställt upp för sådan utbildning. Förordning ([2024:1318](https://selex.se/eli/sfs/2024/1318)).

</section>
<section id="27" class="paragraf" selex:status="upphavd" selex:upphavd="true">

#### 27 §

Har upphävts genom förordning ([2017:950](https://selex.se/eli/sfs/2017/950)).

</section>

</section>
<section id="yrkesämnen-och-andra-liknande">

### Yrkesämnen och andra liknande ämnen

<section id="28" class="paragraf">

#### 28 §

För utbildning i ämnen som i gymnasieskolan utgör yrkesämnen inom barn- och fritidsprogrammet, försäljnings- och serviceprogrammet, hotell- och turismprogrammet och vård- och omsorgsprogrammet samt andra liknande ämnen som är relevanta för ett yrkesområde lämnas statsbidrag med 42 000 kronor per årsstudieplats under den period som bidraget lämnas för. Förordning ([2025:892](https://selex.se/eli/sfs/2025/892)).

</section>
<section id="29" class="paragraf">

#### 29 §

För utbildning i ämnen som i gymnasieskolan utgör yrkesämnen inom bygg- och anläggningsprogrammet, el- och energiprogrammet, fordons- och transportprogrammet, frisör- och stylistprogrammet eller det tidigare hantverksprogrammet, industritekniska programmet, naturbruksprogrammet, restaurang- och livsmedelsprogrammet och VVS- och fastighetsprogrammet samt andra liknande ämnen som är relevanta för ett yrkesområde lämnas statsbidrag med 90 000 kronor per årsstudieplats under den period som bidraget lämnas för. Förordning ([2025:892](https://selex.se/eli/sfs/2025/892)).

</section>
<section id="30" class="paragraf">

#### 30 §

För utbildning i yrkesämnen inom kommunal vuxenutbildning som anpassad utbildning lämnas statsbidrag med 110 000 kronor per årsstudieplats under den period som bidraget lämnas för. Förordning ([2025:892](https://selex.se/eli/sfs/2025/892)).

</section>

</section>
<section id="yrkesförarutbildningar">

### Yrkesförarutbildningar

<section id="30a" class="paragraf">

#### 30 a §

Statsbidraget för yrkesförarutbildningar lämnas med följande belopp

1. 72 000 kronor för persontransportutbildning (buss) som omfattar 500 verksamhetspoäng,

2. 82 800 kronor för godstransport 1 (lastbil) som omfattar 600 verksamhetspoäng, och

3. 114 000 kronor för godstransport 2 (lastbil med släp) som omfattar 800 verksamhetspoäng. Förordning ([2025:892](https://selex.se/eli/sfs/2025/892)).

</section>

</section>
<section id="annan-utbildning">

### Annan utbildning

<section id="31" class="paragraf">

#### 31 §

För utbildning i form av orienteringskurser och utbildning i ämnena svenska, svenska som andraspråk, engelska, matematik, matematik - fortsättning, matematik - fördjupning, matematik - specialisering B, matematik - specialisering C eller samhällskunskap inom kommunal vuxenutbildning på gymnasial nivå lämnas statsbidrag med 36 000 kronor per årsstudieplats under den period som bidraget lämnas för. Förordning ([2025:892](https://selex.se/eli/sfs/2025/892)).

</section>

</section>
<section id="kombinationsutbildningar">

### Kombinationsutbildningar

<section id="31a" class="paragraf">

#### 31 a §

Statsbidrag lämnas med ytterligare 55 000 kronor per årsstudieplats för yrkesutbildning i regionalt yrkesvux om yrkesutbildningen kombineras med

1. utbildning i svenska för invandrare eller svenska som andraspråk på grundläggande nivå, och

2. stödjande insatser som syftar till att ge eleverna ökade möjligheter att nå målen för utbildningen.

För att statsbidraget ska lämnas behöver utbildningen bedrivas kombinerat eller integrerat. Det innebär att språk- och yrkeslärare behöver samordna utbildningen och samplanera undervisningen.

Statsbidrag enligt första stycket lämnas inte till lärlingsutbildning. Förordning ([2025:892](https://selex.se/eli/sfs/2025/892)).

</section>

</section>
<section id="statsbidrag-för-elever-med-fun">

### Statsbidrag för elever med funktionsnedsättning

<section id="31b" class="paragraf">

#### 31 b §

För elever med funktionsnedsättning kan statsbidrag lämnas med ytterligare 55 000 kronor per årsstudieplats för regionalt yrkesvux. För att bidrag ska lämnas måste eleven till följd av sin funktionsnedsättning vara i behov av ett omfattande stöd för att nå målen med utbildningen.

Statsbidraget ska användas till de extra personalresurser som behövs för att ge en enskild elev eller en grupp elever aktuellt stöd. Resurserna kan exempelvis bestå i personal med särskild kompetens som speciallärare, specialpedagog, elevassistent, teckentolk, skrivtolk och dövblindtolk. Det kan även avse anpassning av undervisning i form av mindre undervisningsgrupper och fler undervisningstillfällen.

Sådan ersättning lämnas inte för kommunal vuxenutbildning som anpassad utbildning. Förordning ([2025:892](https://selex.se/eli/sfs/2025/892)).

</section>

</section>
<section id="ansökan-och-beslut-om-statsbid">

### Ansökan och beslut om statsbidrag

<section id="32" class="paragraf">

#### 32 §

Ansökan om statsbidrag ges in till Statens skolverk som prövar frågor om och betalar ut bidraget.

I ett beslut om att bevilja bidrag ska sista dagen för redovisning enligt [36 §](#36) andra stycket anges. Beslutet får förenas med villkor. Villkoren ska framgå av beslutet.

</section>
<section id="33" class="paragraf">

#### 33 §

Ansökan ska göras gemensamt av de samverkande kommunerna. Av ansökan ska följande framgå:

1. vilket eller vilka yrkesområden som ansökan avser,

2. hur många årsstudieplatser och verksamhetspoäng som utbildningen sammanlagt ska omfatta,

3. en analys av kompetensbehovet hos den privata och offentliga arbetsmarknaden inom de samverkande kommunerna,

4. hur utbildningen har planerats och på vilket sätt den planerade utbildningen svarar mot kompetensbehovet hos arbetsmarknaden inom de samverkande kommunerna,

5. skälen till att kommunerna gemensamt har prioriterat det eller de yrkesområden som ansökan avser,

6. att de samverkande kommunerna åtar sig att, om ansökan beviljas, sammantaget finansiera utbildning som motsvarar utbildning enligt denna förordning i den omfattning i årsstudieplatser som anges i [20 §](#20) första stycket 2, och

7. övriga uppgifter som följer av föreskrifter som meddelats med stöd av [40 §](#40).

Av ansökan ska det också framgå hur företrädare för arbetslivet i de samverkande kommunerna har medverkat i planeringen av utbildningen och hur regionen i det eller de län som kommunerna tillhör och Arbetsförmedlingen har medverkat i planeringen av utbildningsutbudet.

Ansökan ska göras skriftligen av behöriga företrädare för de samverkande kommunerna. Förordning ([2024:1318](https://selex.se/eli/sfs/2024/1318)).

</section>
<section id="34" class="paragraf">

#### 34 §

När Statens skolverk fördelar statsbidrag ska myndigheten ta hänsyn till behoven av kompetens på arbetsmarknaden och arbetslöshetens omfattning i de samverkande kommunerna. Bedömningen av behoven av kompetens på arbetsmarknaden ska göras med utgångspunkt i de regionala planeringsunderlag som Skolverket tar fram.

När det gäller sammanhållna yrkesutbildningar till yrkesförare för persontransporter eller godstransporter ska Skolverket även ta hänsyn till behovet av geografisk spridning av utbildningsplatserna när myndigheten fördelar statsbidrag. Förordning ([2022:1404](https://selex.se/eli/sfs/2022/1404)).

</section>

</section>
<section id="särskilda-villkor-för-finansie">

### Särskilda villkor för finansiering från EU

<section id="34a" class="paragraf">

#### 34 a §

Den som har tagit emot finansiering enligt Europaparlamentets och rådets förordning [(EU) 2021/241](https://eur-lex.europa.eu/legal-content/SV/ALL/?uri=celex%3A32021R0241) av den 12 februari 2021 om inrättande av faciliteten för återhämtning och resiliens ska i enlighet med artikel 34.2 i förordningen framhålla att finansieringen kommer från EU och säkerställa finansieringens synlighet. Förordning ([2021:1222](https://selex.se/eli/sfs/2021/1222)).

</section>
<section id="34b" class="paragraf">

#### /241 av den 12 februari 2021 om inrättande av faciliteten för återhämtning och resiliens ska bevara dokumentation i enlighet med artikel 132 i Europaparlamentets och rådets förordning (EU, Euratom) 2018/ /2013, (EU) nr 1301/ /2013, (EU) nr 1304/ /2013, (EU) nr 1316/ /2014, (EU) nr 283/ /2014/ 34 b §

Den som har tagit emot finansiering enligt Europaparlamentets och rådets förordning (EU) 20211046 av den 18 juli 2018 om finansiella regler för unionens allmänna budget, om ändring av förordningarna (EU) nr 12962013, (EU) nr 13032013, (EU) nr 13092013, (EU) nr 2232014 och beslut nr 541EU samt om upphävande av förordning (EU, Euratom) nr 966/2012. Förordning ([2021:1222](https://selex.se/eli/sfs/2021/1222)).

</section>

</section>
<section id="uppföljning-och-redovisning">

### Uppföljning och redovisning

<section id="35" class="paragraf">

#### 35 §

Statens skolverk ska följa upp vilka utbildningar statsbidraget har använts till och hur bidraget har använts uppdelat på kön, ålder, tidigare utbildningsnivå, andel utrikes och inrikes födda och, för utrikes födda, vistelsetid i Sverige. Av uppföljningen ska det även framgå i vilken utsträckning elever som slutfört regionalt yrkesvux är sysselsatta i arbete.

Kommuner som har tagit emot statsbidrag enligt denna förordning ska medverka i den uppföljning av utbildningsverksamheten som bestäms av Skolverket och lämna de uppgifter som verket begär.

Kommunerna ska också medverka i den uppföljning av utbildningsverksamheten som bestäms av Statskontoret, Europeiska kommissionen, Europeiska byrån för bedrägeribekämpning (Olaf) och Europeiska revisionsrätten och lämna de uppgifter som de begär. Förordning ([2025:1221](https://selex.se/eli/sfs/2025/1221)).

</section>
<section id="36" class="paragraf">

#### 36 §

Statens skolverk ska i samband med sin årsredovisning till Regeringskansliet redogöra för hur bidraget har använts.

Kommuner som har tagit emot statsbidrag enligt denna förordning ska lämna sådan ekonomisk och annan redovisning till Skolverket som verket begär.

Kommunerna ska också lämna sådan ekonomisk och annan redovisning till Statskontoret, Europeiska kommissionen, Europeiska byrån för bedrägeribekämpning (Olaf) och Europeiska revisionsrätten som de begär. Förordning ([2025:1221](https://selex.se/eli/sfs/2025/1221)).

</section>

</section>
<section id="anmälningsskyldighet">

### Anmälningsskyldighet

<section id="36a" class="paragraf">

#### 36 a §

Den som ansöker om eller har beviljats statsbidrag enligt denna förordning ska anmäla ändrade förhållanden som kan påverka rätten till eller storleken på bidraget till Statens skolverk snarast möjligt. Förordning ([2024:1318](https://selex.se/eli/sfs/2024/1318)).

</section>

</section>
<section id="återbetalning-och-återkrav">

### Återbetalning och återkrav

<section id="37" class="paragraf">

#### 37 §

Kommuner som har tagit emot statsbidrag enligt denna förordning är återbetalningsskyldiga om

1. något av villkoren för bidraget i väsentlig mån har åsidosatts,

2. bidraget har lämnats på felaktig grund eller med för högt belopp,

3. bidraget helt eller delvis inte har utnyttjats eller inte har använts för det ändamål det har lämnats för, eller

4. kommunen inte har medverkat i sådan uppföljning som anges i [35 §](#35) eller lämnat sådana uppgifter som anges i 35 eller [36 §](#36).

Statens skolverk ska besluta att helt eller delvis kräva tillbaka ett statsbidrag om någon är återbetalningsskyldig enligt första stycket.

Skolverket ska avstå från återkrav om arbetsplatsförlagt lärande inte har kunnat tillhandahållas på grund av omständigheter som anges i 2 kap. [29 §](#kap2.29) första stycket förordningen ([2011:1108](https://selex.se/eli/sfs/2011/1108)) om vuxenutbildning och de samverkande kommunerna har vidtagit de åtgärder som anges i 2 kap. [29 §](#kap2.29) andra och tredje styckena samma förordning.

Skolverket får besluta att avstå från återkrav helt eller delvis även i andra fall än dem som avses i tredje stycket om det finns synnerliga skäl. Förordning ([2024:1318](https://selex.se/eli/sfs/2024/1318)).

</section>
<section id="38" class="paragraf">

#### 38 §

På statsbidrag som krävs tillbaka ska ränta tas ut från och med den trettionde dagen efter den dag då beslutet om återkrav fattades och efter en räntesats som vid varje tidpunkt överstiger statens utlåningsränta med två procentenheter.

Om det finns synnerliga skäl för det, får Statens skolverk besluta att helt eller delvis avstå från krav på ränta. Förordning ([2024:1318](https://selex.se/eli/sfs/2024/1318)).

</section>

</section>
<section id="hinder-mot-utbetalning">

### Hinder mot utbetalning

<section id="38a" class="paragraf">

#### 38 a §

Statens skolverk ska besluta att ett beviljat statsbidrag helt eller delvis inte ska betalas ut om mottagarna av bidraget inte längre bedöms uppfylla villkoren för det eller om det finns grund för återbetalning enligt [37 §](#37) första stycket. Beslutet gäller omedelbart. Förordning ([2024:1318](https://selex.se/eli/sfs/2024/1318)).

</section>

</section>
<section id="omfördelning">

### Omfördelning

<section id="39" class="paragraf">

#### 39 §

Statens skolverk får besluta att fördela de medel som har återbetalats enligt [37 §](#37) eller inte betalats ut enligt [38 a §](#38a) till andra samverkande kommuner som har ansökt om statsbidrag enligt denna förordning om kommunerna

1. inte har fått bidrag eller inte har fått bidrag för så många årsstudieplatser som kommunerna har ansökt om, och

2. har gett eller bedöms ha möjlighet att ge utbildning i regionalt yrkesvux utöver vad kommunerna tidigare har fått bidrag för enligt denna förordning. Förordning ([2024:1318](https://selex.se/eli/sfs/2024/1318)).

</section>

</section>
<section id="bemyndigande">

### Bemyndigande

<section id="40" class="paragraf">

#### 40 §

Statens skolverk får meddela de föreskrifter som behövs för verkställighet av denna förordning.

</section>

</section>
<section id="överklagande">

### Överklagande

<section id="41" class="paragraf">

#### 41 §

I [40 §](#40) förvaltningslagen ([2017:900](https://selex.se/eli/sfs/2017/900)) finns bestämmelser om överklagande till allmän förvaltningsdomstol. Andra beslut än beslut enligt [38 a §](#38a) får dock inte överklagas. Förordning ([2024:1318](https://selex.se/eli/sfs/2024/1318)).


</section>

</section>
<section id="övergångsbestämmelser" selex:status="upphavd" selex:upphavd="true">

### Övergångsbestämmelser

[2016:937](https://selex.se/eli/sfs/2016/937)

1. Denna förordning träder i kraft den 1 januari 2017.

2. Genom förordningen upphävs

a) förordningen ([2009:43](https://selex.se/eli/sfs/2009/43)) om statsbidrag för yrkesinriktad och viss teoretisk vuxenutbildning på gymnasial nivå, och

b) förordningen ([2010:2016](https://selex.se/eli/sfs/2010/2016)) om statsbidrag för lärlingsutbildning för vuxna.

3. De upphävda förordningarna gäller fortfarande för statsbidrag som har beviljats före ikraftträdandet.

[2020:469](https://selex.se/eli/sfs/2020/469)

1. Denna förordning träder i kraft den 1 juli 2020.

2. Äldre föreskrifter gäller fortfarande för statsbidrag som avser tid före ikraftträdandet.

[2020:591](https://selex.se/eli/sfs/2020/591)

1. Denna förordning träder i kraft den 27 juli 2020.

2. De nya bestämmelserna ska dock tillämpas för tid från och med den 1 januari 2020.

[2021:27](https://selex.se/eli/sfs/2021/27)

1. Denna förordning träder i kraft den 1 april 2021.

2. Förordningen tillämpas första gången i fråga om statsbidrag för bidragsåret 2022.

[2021:101](https://selex.se/eli/sfs/2021/101)

1. Denna förordning träder i kraft den 1 juli 2021.

2. Äldre föreskrifter gäller fortfarande för statsbidrag som avser tid före ikraftträdandet.

[2021:745](https://selex.se/eli/sfs/2021/745)

1. Denna förordning träder i kraft den 1 augusti 2021.

2. Äldre bestämmelser gäller fortfarande för ansökningar om statsbidrag som har getts in till Statens skolverk före ikraftträdandet.

3. Efter ny ansökan får statsbidrag beviljas enligt de nya bestämmelserna för en viss årsstudieplats som avser yrkesutbildning trots att statsbidrag redan har beviljats för samma årsstudieplats enligt äldre bestämmelser. Det samlade bidraget för yrkesutbildningen får dock inte överstiga 110 000 kronor per årsstudieplats.

[2021:1222](https://selex.se/eli/sfs/2021/1222)

1. Denna förordning träder i kraft den 10 januari 2022.

2. Äldre föreskrifter gäller fortfarande för statsbidrag som har beviljats före ikraftträdandet.

[2022:1403](https://selex.se/eli/sfs/2022/1403)

Denna förordning träder i kraft den 5 oktober 2022 i fråga om 3 och [28 §](#28)§ och i övrigt den 2 juli 2023.

[2022:1404](https://selex.se/eli/sfs/2022/1404)

1. Denna förordning träder i kraft den 3 juli 2023.

2. Förordningen tillämpas första gången i fråga om statsbidrag för bidragsåret 2025.

3. Äldre föreskrifter gäller fortfarande för statsbidrag som avser tid före den 1 januari 2025.

[2024:1042](https://selex.se/eli/sfs/2024/1042)

1. Denna förordning träder i kraft den 20 december 2024.

2. Förordningen tillämpas första gången i fråga om utbildning som påbörjas efter den 30 juni 2025.

3. Äldre bestämmelser gäller fortfarande för utbildning som påbörjats före den 1 juli 2025.

[2024:1318](https://selex.se/eli/sfs/2024/1318)

1. Denna förordning träder i kraft den 21 januari 2025.

2. Förordningen ska dock tillämpas för tid från och med den 1 januari 2025.

[2025:892](https://selex.se/eli/sfs/2025/892)

1. Denna förordning träder i kraft den 4 november 2025.

2. Bestämmelserna i 1, 21, 28-31 och [31 b §](#31b)§ tillämpas första gången i fråga om statsbidrag för bidragsåret 2026.

3. Bestämmelserna i 24 och [31 a §](#31a)§ tillämpas första gången i fråga om statsbidrag för bidragsåret 2027.

4. Äldre föreskrifter gäller fortfarande för statsbidrag som avser tid före ikraftträdandet.

</section>

</section>

</article>