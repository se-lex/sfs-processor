---
beteckning: "2016:705"
rubrik: Förordning om kompletterande pedagogisk utbildning som leder till ämneslärarexamen för personer som har en examen på forskarnivå
departement: Utbildningsdepartementet
utfardad_datum: 2016-06-09
ikraft_datum: 2016-07-15
publicerad_datum: 2025-12-22
utgar_datum: 2029-01-01
pdf_url: https://rkrattsdb.gov.se/SFSdoc/16/160705.pdf
andringsforfattningar:
  - beteckning: "2017:896"
    rubrik: Förordning om ändring i förordningen om kompletterande pedagogisk utbildning som leder till ämneslärarexamen för personer som har en examen på forskarnivå
    ikraft_datum: 2018-07-02
    anteckningar: "ändr. 17, 18 §§"
  - beteckning: "2021:282"
    rubrik: "Förordning om dels fortsatt giltighet av förordningen om kompletterande pedagogisk utbildning som leder till ämneslärarexamen för personer som har en examen på forskarnivå, dels ändring i samma förordning"
    ikraft_datum: 2021-07-01
    anteckningar: forts. giltighet; ändr. p 3 i ikrafttr.- och övergångsbest.
  - beteckning: "2021:1343"
    rubrik: Förordning om ändring i förordningen om kompletterande pedagogisk utbildning som leder till ämneslärarexamen för personer som har en examen på forskarnivå
    ikraft_datum: 2022-02-01
    anteckningar: "upph. 11, 12, 19, 20 §§, rubr. närmast före 10, 12 §§; ändr. 2, 3, 4, 5, 6, 7, 8, 9, 10, 13, 15, 16, 17, 18 §§, rubr. närmast före 1, 2, 3, 5, 15 §§, rubr. närmast efter 3 §, p 3 ikrafttr.- och övergångsbest.; nya 1 a, 1 b, 2 a, 15 a §§, rubr. närmast före 1 a, 2 a, 4, 9, 15 a, 16, 17, 18 §§"
  - beteckning: "2023:149"
    rubrik: Förordning om ändring i förordningen om kompletterande pedagogisk utbildning som leder till ämneslärarexamen för personer som har en examen på forskarnivå
    ikraft_datum: 2023-04-25
    anteckningar: ändr. 13 §
  - beteckning: "2024:168"
    rubrik: Förordning om ändring i förordningen om kompletterande pedagogisk utbildning som leder till ämneslärarexamen för personer som har en examen på forskarnivå
    ikraft_datum: 2024-07-01
    anteckningar: "ändr. 1, 1 b §§; ny 1 c §"
  - beteckning: "2025:1563"
    rubrik: Förordning om ändring i förordningen om kompletterande pedagogisk utbildning som leder till ämneslärarexamen för personer som har en examen på forskarnivå
    ikraft_datum: 2028-07-01
    anteckningar: "ändr. 2, 3, 6, 8, 16, 18 §§"
---
<article selex:utfardad_datum="2016-06-09" selex:ikraft_datum="2016-07-15" selex:upphor_datum="2029-01-01">

# Förordning om kompletterande pedagogisk utbildning som leder till ämneslärarexamen för personer som har en examen på forskarnivå

<section id="inledande-bestämmelser">

## Inledande bestämmelser

<section id="1" class="paragraf">

### 1 §

I denna förordning finns det bestämmelser om högskoleutbildning på grundnivå och avancerad nivå som syftar till att komplettera tidigare tillägnade ämneskunskaper i andra undervisningsämnen än yrkesämnen för att studenten ska kunna avlägga ämneslärarexamen enligt bilaga 2 till högskoleförordningen ([1993:100](https://selex.se/eli/sfs/1993/100)). Minst ett av de undervisningsämnen som ingår i examen ska vara ett sådant ämne för vilket det råder brist på sökanden till utbildningar som leder till ämneslärarexamen.

Utbildningen är avsedd för personer som har en examen på forskarnivå.

Ordet undervisningsämne har samma betydelse som i 1 kap. [4 §](#kap1.4) förordningen ([2021:1335](https://selex.se/eli/sfs/2021/1335)) om utbildning till lärare och förskollärare. Förordning ([2024:168](https://selex.se/eli/sfs/2024/168)).

</section>

</section>
<section id="förhållandet-till-annan-regler">

## Förhållandet till annan reglering

<section id="1a" class="paragraf">

### 1 a §

Av 6 kap. [4 §](#kap6.4) första och andra styckena högskoleförordningen ([1993:100](https://selex.se/eli/sfs/1993/100)) framgår dels att inom högskoleutbildning får bara de examina avläggas som anges i bilaga 2 till den förordningen (examensordningen), dels att det i examensordningen anges på vilken nivå en viss examen ska avläggas och vilka krav som ska uppfyllas för en viss examen (examensbeskrivning).

Av 6 kap. [4 §](#kap6.4) tredje stycket samma förordning framgår att det i denna förordning finns avvikande bestämmelser om vilka krav som ska uppfyllas för ämneslärarexamen och på vilken nivå en sådan examen ska avläggas. Förordning ([2021:1343](https://selex.se/eli/sfs/2021/1343)).

</section>
<section id="1b" class="paragraf">

### 1 b §

Av 6 kap. [5 §](#kap6.5) högskoleförordningen ([1993:100](https://selex.se/eli/sfs/1993/100)) framgår att det i förordningen ([2021:1335](https://selex.se/eli/sfs/2021/1335)) om utbildning till lärare och förskollärare finns bestämmelser om krav på den utbildning som ska leda fram till ämneslärarexamen. Av 1 kap. [1 §](#kap1.1) andra stycket och [5 §](#5) tredje stycket i den senare förordningen framgår dels att med utbildning till lärare avses enligt den förordningen bland annat utbildning enligt denna förordning, dels att det i denna förordning finns bestämmelser om avvikande krav för utbildningen.

Av examensbeskrivningen för ämneslärarexamen i bilaga 2 till högskoleförordningen framgår att det för ämneslärarexamen finns två inriktningar. Förordning ([2024:168](https://selex.se/eli/sfs/2024/168)).

</section>
<section id="1c" class="paragraf">

### 1 c §

Av [2 kap. 13-19 §§ skollagen](https://selex.se/eli/sfs/1985/1100#kap2.13) ([2010:800](https://selex.se/eli/sfs/2010/800)) och förordningen ([2011:326](https://selex.se/eli/sfs/2011/326)) om behörighet och legitimation för lärare och förskollärare framgår vad som krävs för att få bedriva undervisning i skolväsendet.

Av 2 kap. [22 a §](#kap2.22a) förordningen om behörighet och legitimation för lärare och förskollärare framgår vilka ämnen i gymnasieskolan som motsvaras av de undervisningsämnen som anges i 4 kap. [4 §](#kap4.4) förordningen ([2021:1335](https://selex.se/eli/sfs/2021/1335)) om utbildning till lärare och förskollärare. Förordning ([2024:168](https://selex.se/eli/sfs/2024/168)).

</section>

</section>
<section id="utbildningsinriktningar-och-av">

## Utbildningsinriktningar och avsedd undervisningsbehörighet

<section id="2" class="paragraf" selex:status="upphord" selex:upphor_datum="2028-07-01">

### 2 §

Utbildning som leder till ämneslärarexamen kan ges enligt denna förordning med inriktning mot arbete i grundskolans årskurs 7-9 eller mot arbete i gymnasieskolan.

Utbildningen avses, på det sätt som anges i 15-[18 §](#18)§, leda till en ämneslärarexamen som ger undervisningsbehörighet i ett, två eller tre undervisningsämnen. Förordning ([2021:1343](https://selex.se/eli/sfs/2021/1343)).

</section>
<section id="2" class="paragraf" selex:status="ikraft" selex:ikraft_datum="2028-07-01">

### 2 §

Utbildning som leder till ämneslärarexamen kan ges enligt denna förordning med inriktning mot arbete i grundskolans årskurs 8-10 eller mot arbete i gymnasieskolan.

Utbildningen avses, på det sätt som anges i 15-[18 §](#18)§, leda till en ämneslärarexamen som ger undervisningsbehörighet i ett, två eller tre undervisningsämnen. Förordning ([2025:1563](https://selex.se/eli/sfs/2025/1563)).

</section>

</section>
<section id="var-utbildningen-anordnas">

## Var utbildningen anordnas

<section id="2a" class="paragraf">

### 2 a §

Utbildningen ska anordnas vid de statliga universitet eller högskolor som omfattas av högskolelagen ([1992:1434](https://selex.se/eli/sfs/1992/1434)) och som regeringen beslutar.

Med högskolor avses i denna förordning även universitet. Förordning ([2021:1343](https://selex.se/eli/sfs/2021/1343)).

</section>

</section>
<section id="utbildningens-innehåll">

## Utbildningens innehåll

<section id="3" class="paragraf" selex:status="upphord" selex:upphor_datum="2028-07-01">

### 3 §

Utbildning som leder till ämneslärarexamen omfattar, i enlighet med 2 kap. förordningen ([2021:1335](https://selex.se/eli/sfs/2021/1335)) om utbildning till lärare och förskollärare men med undantag från 3 och 4 kap. samma förordning, 90 högskolepoäng och avser

- studier inom utbildningsvetenskaplig kärna om 60 högskolepoäng, och

- verksamhetsförlagd utbildning om 30 högskolepoäng. Förordning ([2021:1343](https://selex.se/eli/sfs/2021/1343)).

</section>
<section id="3" class="paragraf" selex:status="ikraft" selex:ikraft_datum="2028-07-01">

### 3 §

Utbildning som leder till ämneslärarexamen omfattar, i enlighet med 2 kap. förordningen ([2021:1335](https://selex.se/eli/sfs/2021/1335)) om utbildning till lärare och förskollärare men med undantag från 3 och 4 kap. samma förordning, 90 högskolepoäng och avser

- studier inom utbildningsvetenskaplig kärna om 45 högskolepoäng,

- ämnesstudier och ämnesdidaktiska studier om 15 högskolepoäng, och

- verksamhetsförlagd utbildning om 30 högskolepoäng. Förordning ([2025:1563](https://selex.se/eli/sfs/2025/1563)).

</section>

</section>
<section id="tillträde-till-utbildningen">

## Tillträde till utbildningen

</section>
<section id="undantag-från-högskoleförordni">

## Undantag från högskoleförordningen när det gäller särskild behörighet

<section id="4" class="paragraf">

### 4 §

För särskild behörighet till utbildningen gäller 5-[8 §](#8)§ i stället för bestämmelserna om särskild behörighet i 7 kap. 8- 11 och [25 §](#25)§ högskoleförordningen ([1993:100](https://selex.se/eli/sfs/1993/100)).

Bestämmelserna om undantag från något eller några behörighetsvillkor i 7 kap. [3 §](#kap7.3) högskoleförordningen gäller även behörighetsvillkor enligt denna förordning. Förordning ([2021:1343](https://selex.se/eli/sfs/2021/1343)).

</section>

</section>
<section id="särskild-behörighet-till-utbil">

## Särskild behörighet till utbildningen

<section id="5" class="paragraf">

### 5 §

Särskild behörighet till utbildningen har den som har

1. en examen på forskarnivå eller motsvarande utländsk examen, och

2. de ämneskunskaper som krävs enligt 6 eller [7 §](#7). Förordning ([2021:1343](https://selex.se/eli/sfs/2021/1343)).

</section>
<section id="6" class="paragraf" selex:status="upphord" selex:upphor_datum="2028-07-01">

### 6 §

Om utbildningen leder till ämneslärarexamen med inriktning mot arbete i grundskolans årskurs 7-9, krävs ämneskunskaper i ett undervisningsämne i grundskolans årskurs 7-9 omfattande minst 90 högskolepoäng ämnesstudier.

Högskolan får inom ramen för sitt uppdrag att anordna utbildningen bestämma vilket undervisningsämne kravet i första stycket ska gälla. Förordning ([2021:1343](https://selex.se/eli/sfs/2021/1343)).

</section>
<section id="6" class="paragraf" selex:status="ikraft" selex:ikraft_datum="2028-07-01">

### 6 §

Om utbildningen leder till ämneslärarexamen med inriktning mot arbete i grundskolans årskurs 8-10, krävs ämneskunskaper i ett undervisningsämne i grundskolans årskurs 8-10 omfattande minst 90 högskolepoäng ämnesstudier.

Högskolan får inom ramen för sitt uppdrag att anordna utbildningen bestämma vilket undervisningsämne kravet i första stycket ska gälla. Förordning ([2025:1563](https://selex.se/eli/sfs/2025/1563)).

</section>
<section id="7" class="paragraf">

### 7 §

Om utbildningen leder till ämneslärarexamen med inriktning mot arbete i gymnasieskolan, krävs ämneskunskaper i ett undervisningsämne i gymnasieskolan omfattande minst 120 högskolepoäng ämnesstudier.

Högskolan får inom ramen för sitt uppdrag att anordna utbildningen bestämma vilket undervisningsämne kravet i första stycket ska gälla. Ämnet får dock inte vara ett yrkesämne. Förordning ([2021:1343](https://selex.se/eli/sfs/2021/1343)).

</section>
<section id="8" class="paragraf" selex:status="upphord" selex:upphor_datum="2028-07-01">

### 8 §

Särskild behörighet till utbildning som avses i 6 eller [7 §](#7) har också den som

- har ämneskunskaper i ett undervisningsämne i grundskolans årskurs 7-9 eller gymnasieskolan som har sådan relevans för det undervisningsämne som avses i 6 eller [7 §](#7) att det kan anses motsvara de poängkrav som anges där, eller

- genom svensk eller utländsk utbildning, praktisk erfarenhet eller på grund av någon annan omständighet har förutsättningar att tillgodogöra sig utbildningen. Förordning ([2021:1343](https://selex.se/eli/sfs/2021/1343)).

</section>
<section id="8" class="paragraf" selex:status="ikraft" selex:ikraft_datum="2028-07-01">

### 8 §

Särskild behörighet till utbildning som avses i 6 eller [7 §](#7) har också den som

- har ämneskunskaper i ett undervisningsämne i grundskolans årskurs 8-10 eller gymnasieskolan som har sådan relevans för det undervisningsämne som avses i 6 eller [7 §](#7) att det kan anses motsvara de poängkrav som anges där, eller

- genom svensk eller utländsk utbildning, praktisk erfarenhet eller på grund av någon annan omständighet har förutsättningar att tillgodogöra sig utbildningen. Förordning ([2025:1563](https://selex.se/eli/sfs/2025/1563)).

</section>

</section>
<section id="urval">

## Urval

<section id="9" class="paragraf">

### 9 §

Vid urval till utbildningen gäller [10 §](#10) i stället för bestämmelserna om urval i 7 kap. 12-19, 23, 26 och [27 §](#27)§ högskoleförordningen ([1993:100](https://selex.se/eli/sfs/1993/100)). Förordning ([2021:1343](https://selex.se/eli/sfs/2021/1343)).

</section>
<section id="10" class="paragraf">

### 10 §

Vid urval ska hänsyn tas till de sökandes meriter och förmåga att tillgodogöra sig utbildningen.

Om den sökandes examen på forskarnivå eller motsvarande utländska examen avser ämnesdidaktik eller ett ämne som helt eller huvudsakligen kan hänföras till det undervisningsämne som den sökandes ämneskunskaper ska avse för särskild behörighet enligt 6 eller [7 §](#7), ska han eller hon ges förtur till utbildningen.

Högskolan får meddela föreskrifter om vilka ytterligare urvalsgrunder som ska användas. Förordning ([2021:1343](https://selex.se/eli/sfs/2021/1343)).

</section>
<section id="11" class="paragraf" selex:status="upphavd" selex:upphavd="true">

### 11 §

Har upphävts genom förordning ([2021:1343](https://selex.se/eli/sfs/2021/1343)).

</section>
<section id="12" class="paragraf" selex:status="upphavd" selex:upphavd="true">

### 12 §

Har upphävts genom förordning ([2021:1343](https://selex.se/eli/sfs/2021/1343)).

</section>

</section>
<section id="utbildningens-genomförande">

## Utbildningens genomförande

<section id="13" class="paragraf">

### 13 §

Varje utbildning ska anordnas för studier med förhöjd studietakt under tolv månader i följd. Förordning ([2023:149](https://selex.se/eli/sfs/2023/149)).

</section>
<section id="14" class="paragraf">

### 14 §

I utbildningsplanen för utbildningen ska det, utöver det som följer av högskoleförordningen ([1993:100](https://selex.se/eli/sfs/1993/100)), anges vilken omfattning av utbildningen som studenten ska ha fullgjort efter sex månaders studier.

</section>

</section>
<section id="särskilda-examenskrav-och-nivå">

## Särskilda examenskrav och nivå på examen

<section id="15" class="paragraf">

### 15 §

Efter genomförd utbildning enligt denna förordning gäller de krav för ämneslärarexamen som anges i [15 a §](#15a) och

- [16 §](#16) om examen ska omfatta ett undervisningsämne,

- [17 §](#17) om examen ska omfatta två undervisningsämnen, och

- [18 §](#18) om examen ska omfatta tre undervisningsämnen.

En examen avläggs på den nivå som anges i [16 §](#16) tredje stycket, [17 §](#17) andra stycket och [18 §](#18) andra stycket. Förordning ([2021:1343](https://selex.se/eli/sfs/2021/1343)).

</section>

</section>
<section id="gemensamma-krav-för-examen">

## Gemensamma krav för examen

<section id="15a" class="paragraf">

### 15 a §

För en ämneslärarexamen enligt denna förordning krävs att studenten utöver sina tidigare ämnesstudier har fullgjort kompletterande pedagogisk utbildning om 90 högskolepoäng enligt [3 §](#3). Förordning ([2021:1343](https://selex.se/eli/sfs/2021/1343)).

</section>

</section>
<section id="ytterligare-examenskrav-och-ni">

## Ytterligare examenskrav och nivå på examen när examen omfattar ett undervisningsämne

<section id="16" class="paragraf" selex:status="upphord" selex:upphor_datum="2028-07-01">

### 16 §

Ämneslärarexamen som avses ge behörighet att undervisa i ett undervisningsämne uppnås om den totala poängomfattningen av den kompletterande pedagogiska utbildningen och de tidigare ämnesstudierna, är

- 180 högskolepoäng, om examen ges med inriktning mot arbete i grundskolans årskurs 7-9, eller

- 210 högskolepoäng, om examen ges med inriktning mot arbete i gymnasieskolan.

Poängkravet i första stycket ska också anses uppfyllt om studenten utöver vad som följer av [15 a §](#15a) har antagits med stöd av [8 §](#8).

En examen enligt första eller andra stycket avläggs på grundnivå. Förordning ([2021:1343](https://selex.se/eli/sfs/2021/1343)).

</section>
<section id="16" class="paragraf" selex:status="ikraft" selex:ikraft_datum="2028-07-01">

### 16 §

Ämneslärarexamen som avses ge behörighet att undervisa i ett undervisningsämne uppnås om den totala poängomfattningen av den kompletterande pedagogiska utbildningen och de tidigare ämnesstudierna, är

- 180 högskolepoäng, om examen ges med inriktning mot arbete i grundskolans årskurs 8-10, eller

- 210 högskolepoäng, om examen ges med inriktning mot arbete i gymnasieskolan.

Poängkravet i första stycket ska också anses uppfyllt om studenten utöver vad som följer av [15 a §](#15a) har antagits med stöd av [8 §](#8).

En examen enligt första eller andra stycket avläggs på grundnivå. Förordning ([2025:1563](https://selex.se/eli/sfs/2025/1563)).

</section>

</section>
<section id="ytterligare-examenskrav-och-ni">

## Ytterligare examenskrav och nivå på examen när examen omfattar två undervisningsämnen

<section id="17" class="paragraf">

### 17 §

Ämneslärarexamen som avses ge behörighet att undervisa i två undervisningsämnen uppnås om den totala poängomfattningen av den kompletterande pedagogiska utbildningen och de tidigare ämnesstudierna är den som framgår av bilaga 2 till högskoleförordningen ([1993:100](https://selex.se/eli/sfs/1993/100)), vilket är fallet om

1. de tidigare ämnesstudierna är av den omfattning som anges i 3 kap. 7 eller [8 §](#8) förordningen ([2021:1335](https://selex.se/eli/sfs/2021/1335)) om utbildning till lärare och förskollärare, eller

2. studenten utöver vad som följer av [15 a §](#15a) har antagits till utbildningen med stöd av [8 §](#8).

En examen enligt första stycket avläggs på avancerad nivå. Förordning ([2021:1343](https://selex.se/eli/sfs/2021/1343)).

</section>

</section>
<section id="ytterligare-examenskrav-och-ni">

## Ytterligare examenskrav och nivå på examen när examen omfattar tre undervisningsämnen

<section id="18" class="paragraf" selex:status="upphord" selex:upphor_datum="2028-07-01">

### 18 §

Ämneslärarexamen som avses ge behörighet att undervisa i tre undervisningsämnen i grundskolans årskurs 7-9 uppnås om den totala poängomfattningen av den kompletterande pedagogiska utbildningen och de tidigare ämnesstudierna är den som framgår av bilaga 2 till högskoleförordningen ([1993:100](https://selex.se/eli/sfs/1993/100)), vilket är fallet om

1. de tidigare ämnesstudierna är av den omfattning som anges i 3 kap. [7 §](#kap3.7) förordningen ([2021:1335](https://selex.se/eli/sfs/2021/1335)) om utbildning till lärare och förskollärare, eller

2. studenten utöver vad som följer av [15 a §](#15a) har antagits till utbildningen med stöd av [8 §](#8).

En examen enligt första stycket avläggs på avancerad nivå. Förordning ([2021:1343](https://selex.se/eli/sfs/2021/1343)).

</section>
<section id="18" class="paragraf" selex:status="ikraft" selex:ikraft_datum="2028-07-01">

### 18 §

Ämneslärarexamen som avses ge behörighet att undervisa i tre undervisningsämnen i grundskolans årskurs 8-10 uppnås om den totala poängomfattningen av den kompletterande pedagogiska utbildningen och de tidigare ämnesstudierna är den som framgår av bilaga 2 till högskoleförordningen ([1993:100](https://selex.se/eli/sfs/1993/100)), vilket är fallet om

1. de tidigare ämnesstudierna är av den omfattning som anges i 3 kap. [7 §](#kap3.7) förordningen ([2021:1335](https://selex.se/eli/sfs/2021/1335)) om utbildning till lärare och förskollärare, eller

2. studenten utöver vad som följer av [15 a §](#15a) har antagits till utbildningen med stöd av [8 §](#8).

En examen enligt första stycket avläggs på avancerad nivå. Förordning ([2025:1563](https://selex.se/eli/sfs/2025/1563)).

</section>
<section id="19" class="paragraf" selex:status="upphavd" selex:upphavd="true">

### 19 §

Har upphävts genom förordning ([2021:1343](https://selex.se/eli/sfs/2021/1343)).

</section>
<section id="20" class="paragraf" selex:status="upphavd" selex:upphavd="true">

### 20 §

Har upphävts genom förordning ([2021:1343](https://selex.se/eli/sfs/2021/1343)).


</section>

</section>
<section id="övergångsbestämmelser">

## Övergångsbestämmelser

[2016:705](https://selex.se/eli/sfs/2016/705)

1. Denna förordning träder i kraft den 15 juli 2016.

2. Förordningen upphör att gälla den 15 juli 2021.

3. En student som har gått igenom utbildning enligt denna förordning och som uppfyller förordningens krav för ämneslärarexamen har rätt att få en sådan ämneslärarexamen till och med den 31 december 2031. Förordning ([2021:1343](https://selex.se/eli/sfs/2021/1343)).

[2017:896](https://selex.se/eli/sfs/2017/896)

1. Denna förordning träder i kraft den 2 juli 2018.

2. Den som före den 2 juli 2018 har påbörjat en utbildning till ämneslärare enligt de äldre bestämmelserna och den som dessförinnan har antagits till en sådan utbildning men fått anstånd till en tidpunkt efter ikraftträdandet med att påbörja utbildningen har rätt att slutföra sin utbildning för att få en examen enligt de äldre bestämmelserna, dock längst till och med utgången av december 2024.

[2021:1343](https://selex.se/eli/sfs/2021/1343)

Denna förordning träder i kraft den 1 februari 2022 i fråga om 4-[10 §](#10)§ och i övrigt den 1 juli 2022.

[2025:1563](https://selex.se/eli/sfs/2025/1563)

1. Denna förordning träder i kraft den 1 juli 2028.

2. Äldre bestämmelser gäller fortfarande för utbildning som har påbörjats före ikraftträdandet.

3. Den som före ikraftträdandet har påbörjat en utbildning till en ämneslärarexamen med inriktning mot arbete i grundskolans årskurs 7-9 enligt äldre bestämmelser och avlägger examen efter ikraftträdandet ska anses ha fullgjort en utbildning till en ämneslärarexamen med inriktning mot arbete i grundskolans årskurs 8-10.

</section>

</article>