---
beteckning: "2018:1897"
rubrik: Förordning om finansiering av radio och tv i allmänhetens tjänst
departement: Kulturdepartementet
utfardad_datum: 2018-11-22
ikraft_datum: 2019-01-01
publicerad_datum: 2026-01-02
pdf_url: https://svenskforfattningssamling.se/sites/default/files/sfs/2018-11/SFS2018-1897.pdf
---
<article selex:utfardad_datum="2018-11-22" selex:ikraft_datum="2019-01-01" selex:upphor_datum="2026-01-01" selex:upphavd="true">

# Förordning om finansiering av radio och tv i allmänhetens tjänst

<section id="inledande-bestämmelser">

## Inledande bestämmelser

<section id="1" class="paragraf">

### 1 §

Denna förordning innehåller bestämmelser som kompletterar lagen ([2018:1893](https://selex.se/eli/sfs/2018/1893)) om finansiering av radio och tv i allmänhetens tjänst.

Förordningen är meddelad med stöd av [8 kap. 11 § regeringsformen](https://selex.se/eli/sfs/1974/152#kap8.11) i fråga om [11 §](#11) och med stöd av [8 kap. 7 § regeringsformen](https://selex.se/eli/sfs/1974/152#kap8.7) i fråga om övriga bestämmelser.

</section>

</section>
<section id="skatteverkets-överföringar-til">

## Skatteverkets överföringar till public service-kontot

</section>
<section id="överföring-av-preliminära-avgi">

## Överföring av preliminära avgiftsmedel

<section id="2" class="paragraf">

### 2 §

Skatteverket ska senast den 4 i varje månad föra över preliminära avgiftsmedel till public service-kontot i Riksgäldskontoret. De preliminära avgiftsmedlen ska motsvara en tolftedel av de preliminära avgifter som beräknas enligt [3 §](#3).

</section>

</section>
<section id="beräkning-av-preliminära-avgif">

## Beräkning av preliminära avgifter

<section id="3" class="paragraf">

### 3 §

Preliminära avgifter beräknas genom att storleken på de public service-avgifter som bestämts i Skatteverkets beslut om slutlig skatt enligt [56 kap. 6 § skatteförfarandelagen](https://selex.se/eli/sfs/2011/1244#kap56.6) ([2011:1244](https://selex.se/eli/sfs/2011/1244)) året före innevarande kalenderår räknas upp med den procentuella förändringen av inkomstbasbeloppet mellan det andra året före innevarande kalenderår och det innevarande kalenderåret.

</section>

</section>
<section id="jämkning-och-avräkning">

## Jämkning och avräkning

<section id="4" class="paragraf">

### 4 §

Om beloppet för de preliminära avgiftsmedel som Skatteverket ska föra över till public service-kontot enligt [2 §](#2) inte är uträknat vid överföringstillfällena i januari och februari, ska Skatteverket föra över samma belopp som fördes över i december föregående kalenderår. Om något av de belopp som fördes över i januari och februari inte överensstämmer med de belopp som skulle ha förts över, ska beloppet för mars månad jämkas.

</section>
<section id="5" class="paragraf">

### 5 §

Skatteverket ska avräkna de preliminära avgiftsmedlen mot de avgiftsmedel som debiterats i beslut om slutlig skatt enligt [56 kap. 6 § skatteförfarandelagen](https://selex.se/eli/sfs/2011/1244#kap56.6) ([2011:1244](https://selex.se/eli/sfs/2011/1244)) året efter det kalenderår de preliminära avgiftsmedlen fördes över. Skatteverket ska slutligt reglera de preliminära avgiftsmedlen mot de slutliga avgifterna senast i mars det andra kalenderåret efter det år de preliminära avgiftsmedlen fördes över.

</section>

</section>
<section id="kammarkollegiets-förvaltning-a">

## Kammarkollegiets förvaltning av public service-kontot

</section>
<section id="utbetalning-av-avgiftsmedel">

## Utbetalning av avgiftsmedel

<section id="6" class="paragraf">

### 6 §

Kammarkollegiet ska betala ut avgiftsmedel från public service-kontot till verksamhet som finansieras med public service-avgift enligt [1 §](#1) lagen ([2018:1893](https://selex.se/eli/sfs/2018/1893)) om finansiering av radio och tv i allmänhetens tjänst.

Utbetalningarna ska överensstämma med den tilldelning av avgiftsmedel som riksdagen har beslutat om.

</section>
<section id="7" class="paragraf">

### 7 §

Utbetalningar som följer av ett beslut av riksdagen om tilldelning enligt [2 §](#2) lagen ([2018:1893](https://selex.se/eli/sfs/2018/1893)) om finansiering av radio och tv i allmänhetens tjänst ska uppgå till en tolftedel av den tilldelning som riksdagen beslutat om för ett år. Utbetalningar ska göras senast den 7 i varje månad.

Om Skatteverkets överföring enligt [2 §](#2) sker samma dag som en utbetalning ska göras enligt första stycket får utbetalningen göras nästa arbetsdag.

</section>

</section>
<section id="krediter">

## Krediter

<section id="8" class="paragraf">

### 8 §

Kammarkollegiet ska förvalta public service-kontots krediter.

</section>

</section>
<section id="redovisning">

## Redovisning

<section id="9" class="paragraf">

### 9 §

Kammarkollegiet ska senast den 1 mars varje år lämna en förvaltningsberättelse för public service-kontot till regeringen.

</section>
<section id="10" class="paragraf">

### 10 §

Kammarkollegiet ska årligen göra en bedömning av public service-kontots utveckling på kort och lång sikt när det gäller bland annat överföringar, utbetalningar och saldo. En redogörelse för utvecklingen ska lämnas till regeringen senast den 1 mars varje år.

</section>

</section>
<section id="bemyndigande">

## Bemyndigande

<section id="11" class="paragraf">

### 11 §

Skatteverket får meddela närmare föreskrifter om beräkningen av preliminära avgifter enligt [3 §](#3) och slutliga avgifter enligt [5 §](#5).


</section>

</section>
<section id="övergångsbestämmelser" selex:status="upphavd" selex:upphavd="true">

## Övergångsbestämmelser

[2018:1897](https://selex.se/eli/sfs/2018/1897)

1. Denna förordning träder i kraft den 1 januari 2019.

2. Genom förordningen upphävs förordningen ([1989:46](https://selex.se/eli/sfs/1989/46)) om finansiering av radio och TV i allmänhetens tjänst.

3. Den upphävda förordningen gäller dock fortfarande för ärenden om radio- och tv-avgift som har inletts hos Radiotjänst i Kiruna Aktiebolag före ikraftträdandet.

4. För beskattningsåren 2019 och 2020 ska vid tillämpningen av [3 §](#3) de preliminära avgifterna beräknas så att de motsvarar 1 procent av de sammanlagda beskattningsbara förvärvsinkomster som beslutats enligt [56 kap. 2 § skatteförfarandelagen](https://selex.se/eli/sfs/2011/1244#kap56.2) ([2011:1244](https://selex.se/eli/sfs/2011/1244)) och som fastställts och begränsats enligt bestämmelserna i 3 och [4 §](#4)§ lagen ([2018:1893](https://selex.se/eli/sfs/2018/1893)) om finansiering av radio och tv i allmänhetens tjänst.

</section>

</article>