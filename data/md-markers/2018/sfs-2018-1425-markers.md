---
beteckning: "2018:1425"
rubrik: Förordning med instruktion för Myndigheten för ungdoms- och civilsamhällesfrågor
departement: Socialdepartementet
utfardad_datum: 2018-06-28
ikraft_datum: 2018-08-01
publicerad_datum: 2026-01-02
pdf_url: https://svenskforfattningssamling.se/sites/default/files/sfs/2018-06/SFS2018-1425.pdf
andringsforfattningar:
  - beteckning: "2019:1130"
    rubrik: Förordning om ändring i förordningen med instruktion för Myndigheten för ungdoms- och civilsamhällesfrågor
    ikraft_datum: 2020-01-01
    anteckningar: "ändr. 2, 4 §§"
  - beteckning: "2022:120"
    rubrik: Förordning om ändring i förordningen med instruktion för Myndigheten för ungdoms- och civilsamhällesfrågor
    ikraft_datum: 2022-04-01
    anteckningar: ändr. 8 §
---
<article selex:utfardad_datum="2018-06-28" selex:ikraft_datum="2018-08-01" selex:upphor_datum="2026-01-01" selex:upphavd="true">

# Förordning med instruktion för Myndigheten för ungdoms- och civilsamhällesfrågor

<section id="uppgifter">

## Uppgifter

<section id="1" class="paragraf">

### 1 §

Myndigheten för ungdoms- och civilsamhällesfrågor är förvaltningsmyndighet för frågor som rör ungdomspolitiken och politiken för det civila samhället.

</section>
<section id="2" class="paragraf">

### 2 §

Myndigheten ska verka för att målen inom ungdomspolitiken och politiken för det civila samhället uppnås genom att

1. ta fram, samla och sprida kunskap,

2. bidra till samordning av statliga insatser,

3. samverka med myndigheter, kommuner, regioner och det civila samhällets organisationer, och

4. fördela statsbidrag. Förordning ([2019:1130](https://selex.se/eli/sfs/2019/1130)).

</section>

</section>
<section id="särskilda-uppgifter-som-rör-ge">

## Särskilda uppgifter som rör genomförandet av ungdomspolitiken

<section id="3" class="paragraf">

### 3 §

Myndigheten ska utifrån ungdomars olika förutsättningar och levnadsvillkor

1. bidra till att ungdomar etablerar sig i arbets- och samhällslivet, och

2. verka för att ungdomar har meningsfulla och utvecklande fritidsaktiviteter.

</section>
<section id="4" class="paragraf">

### 4 §

Myndigheten ska verka för att ungdomsperspektivet integreras i statliga myndigheters verksamhet och stödja utvecklingen av kunskapsbaserad ungdomspolitik i kommuner och regioner. Förordning ([2019:1130](https://selex.se/eli/sfs/2019/1130)).

</section>
<section id="5" class="paragraf">

### 5 §

Myndigheten ska följa upp och analysera ungdomars levnadsvillkor, attityder och värderingar.

</section>

</section>
<section id="särskilda-uppgifter-som-rör-ge">

## Särskilda uppgifter som rör genomförandet av politiken för det civila samhället

<section id="6" class="paragraf">

### 6 §

Myndigheten ska verka för att öka kunskapen om det civila samhället hos offentliga aktörer samt främja samverkan mellan statliga myndigheter och det civila samhället.

</section>
<section id="7" class="paragraf">

### 7 §

Myndigheten ska följa upp och analysera offentliga aktörers insatser i förhållande till målet för politikområdet. Myndigheten ska också årligen följa upp det civila samhällets villkor utifrån de centrala principerna självständighet och oberoende, dialog, kvalitet, långsiktighet, öppenhet och insyn samt mångfald.

</section>

</section>
<section id="internationellt-samarbete-och">

## Internationellt samarbete och mobilitet

<section id="8" class="paragraf">

### 8 §

Myndigheten ska vara

1. nationellt programkontor för Erasmus+ Ungdomsfrågor,

2. nationellt programkontor för Europeiska solidaritetskåren,

3. nationell korrespondent för EU:s Youth Wiki-verktyg, och

4. nationell kontaktpunkt för EU-programmet för medborgare, jämlikhet, rättigheter och värden. Förordning ([2022:120](https://selex.se/eli/sfs/2022/120)).

</section>
<section id="9" class="paragraf">

### 9 §

Myndigheten ska representera Sverige i Nordiska barn- och ungdomskommittén.

</section>

</section>
<section id="arbetets-bedrivande">

## Arbetets bedrivande

<section id="10" class="paragraf">

### 10 §

Myndigheten ska i sin verksamhet

1. främja ungdomars lika rättigheter och möjligheter oavsett sexuell läggning, könsidentitet eller könsuttryck, och

2. integrera ett jämställdhetsperspektiv.

Myndigheten ska i sin verksamhet motverka diskriminering på grund av kön, könsöverskridande identitet eller uttryck, etnisk tillhörighet, religion eller annan trosuppfattning, funktionsnedsättning, sexuell läggning eller ålder.

</section>

</section>
<section id="redovisningar-av-statistik-upp">

## Redovisningar av statistik, uppföljningar och analyser

<section id="11" class="paragraf">

### 11 §

I myndighetens redovisningar av statistik, uppföljningar och analyser ska kön vara en övergripande indelningsgrund om det inte finns särskilda skäl mot detta. När det är relevant ska även ålder och andra indelningsgrunder användas.

</section>

</section>
<section id="ledning">

## Ledning

<section id="12" class="paragraf">

### 12 §

Myndigheten leds av en myndighetschef.

</section>
<section id="13" class="paragraf">

### 13 §

Vid myndigheten ska det finnas ett insynsråd som består av högst elva ledamöter.

</section>

</section>
<section id="anställningar-och-uppdrag">

## Anställningar och uppdrag

<section id="14" class="paragraf">

### 14 §

Generaldirektören är myndighetschef.

</section>

</section>
<section id="personalansvarsnämnd">

## Personalansvarsnämnd

<section id="15" class="paragraf">

### 15 §

Vid myndigheten ska det finnas en personalansvarsnämnd.

</section>

</section>
<section id="tillämpligheten-av-vissa-föror">

## Tillämpligheten av vissa förordningar

<section id="16" class="paragraf">

### 16 §

Myndigheten ska tillämpa personalföreträdarförordningen ([1987:1101](https://selex.se/eli/sfs/1987/1101)).

</section>

</section>

</article>