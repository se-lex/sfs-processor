---
beteckning: "2018:1937"
rubrik: Lag om tillgänglighet till digital offentlig service
departement: Finansdepartementet
utfardad_datum: 2018-11-22
ikraft_datum: 2019-01-01
publicerad_datum: 2026-01-02
forarbeten: - "PROP 2017/18:299"
  - "BET 2018/19:TU2"
  - "RSKR 2018/19:30"
pdf_url: https://svenskforfattningssamling.se/sites/default/files/sfs/2018-11/SFS2018-1937.pdf
andringsforfattningar:
  - beteckning: "2019:995"
    rubrik: Lag om ändring i lagen om tillgänglighet till digital offentlig service
    ikraft_datum: 2020-01-01
    anteckningar: "ändr. 4, 5 §§"
  - beteckning: "2022:1492"
    rubrik: Lag om ändring i lagen om tillgänglighet till digital offentlig service
    ikraft_datum: 2023-03-01
    anteckningar: ändr. 13 §
  - beteckning: "2025:455"
    rubrik: Lag om ändring i lagen om tillgänglighet till digital offentlig service
    ikraft_datum: 2025-07-01
    anteckningar: ändr. 4 §
  - beteckning: "2025:992"
    rubrik: Lag om ändring i lagen om tillgänglighet till digital offentlig service
    ikraft_datum: 2026-01-01
    anteckningar: ändr. 8 §
---
<article selex:utfardad_datum="2018-11-22" selex:ikraft_datum="2019-01-01">

# Lag om tillgänglighet till digital offentlig service

<section id="lagens-tillämpningsområde">

## Lagens tillämpningsområde

<section id="1" class="paragraf">

### 1 §

Denna lag innehåller bestämmelser om krav på tillgänglighet till digital service som tillhandahålls av en offentlig aktör.

</section>
<section id="2" class="paragraf">

### 2 §

Regeringen eller den myndighet som regeringen bestämmer får meddela föreskrifter om det närmare innehållet i de tekniska lösningar som anges i artikel 1.1 i Europaparlamentets och rådets direktiv [(EU) 2016/2102](https://eur-lex.europa.eu/legal-content/SV/ALL/?uri=celex%3A32102R2016) av den 26 oktober 2016 om tillgänglighet avseende offentliga myndigheters webbplatser och mobila applikationer, i den ursprungliga lydelsen, och som ska omfattas av lagens tillämpningsområde.

</section>

</section>
<section id="uttryck-i-lagen">

## Uttryck i lagen

<section id="3" class="paragraf">

### 3 §

Med digital service avses tjänster eller information som tillhandahålls genom en sådan teknisk lösning som avses i föreskrifter som har meddelats med stöd av [2 §](#2).

</section>
<section id="4" class="paragraf">

### 4 §

Med offentlig aktör avses en statlig eller kommunal myndighet eller en beslutande församling i en kommun eller en region.

Vid tillämpningen av denna lag ska med offentlig aktör jämställas

1. ett sådant offentligt styrt organ som avses i [5 §](#5),

2. en sammanslutning som inrättats särskilt för att tillgodose behov i det allmännas intresse, under förutsättning att behovet inte är av industriell eller kommersiell karaktär, och som består av

a) en eller flera myndigheter eller församlingar enligt första stycket, eller

b) ett eller flera organ enligt 1,

3. privata aktörer som yrkesmässigt bedriver verksamhet som till någon del är offentligt finansierad och som

a) aktören bedriver i egenskap av enskild huvudman inom skolväsendet eller huvudman för en sådan internationell skola som avses i [24 kap. skollagen](https://selex.se/eli/sfs/1985/1100) ([2010:800](https://selex.se/eli/sfs/2010/800)),

b) utgör hälso- och sjukvård enligt hälso- och sjukvårdslagen ([2017:30](https://selex.se/eli/sfs/2017/30)) eller tandvård enligt tandvårdslagen ([1985:125](https://selex.se/eli/sfs/1985/125)), eller

c) bedrivs enligt socialtjänstlagen ([2025:400](https://selex.se/eli/sfs/2025/400)), lagen ([1988:870](https://selex.se/eli/sfs/1988/870)) om vård av missbrukare i vissa fall, lagen ([1990:52](https://selex.se/eli/sfs/1990/52)) med särskilda bestämmelser om vård av unga, lagen ([1993:387](https://selex.se/eli/sfs/1993/387)) om stöd och service till vissa funktionshindrade eller utgör personlig assistans som utförs med assistansersättning enligt [51 kap. socialförsäkringsbalken](https://selex.se/eli/sfs/2010/110), och

4. enskilda utbildningsanordnare med tillstånd att utfärda examina enligt lagen ([1993:792](https://selex.se/eli/sfs/1993/792)) om tillstånd att utfärda vissa examina, och som till största delen har statsbidrag som finansiering av högskoleutbildning på grundnivå eller avancerad nivå eller för utbildning på forskarnivå. Lag ([2025:455](https://selex.se/eli/sfs/2025/455)).

</section>
<section id="5" class="paragraf">

### 5 §

Med offentligt styrt organ avses en sådan juridisk person som tillgodoser behov i det allmännas intresse, under förutsättning att behovet inte är av industriell eller kommersiell karaktär, och

1. som till största delen är finansierad av staten, en kommun, en region eller en sådan offentlig aktör som avses i [4 §](#4) första stycket eller andra stycket 1 eller 2,

2. vars verksamhet står under kontroll av staten, en kommun, en region eller en sådan offentlig aktör som avses i [4 §](#4) första stycket eller andra stycket 1 eller 2, eller

3. i vars styrelse eller motsvarande ledningsorgan mer än halva antalet ledamöter är utsedda av staten, en kommun, en region eller en sådan offentlig aktör som avses i [4 §](#4) första stycket eller andra stycket 1 eller 2. Lag ([2019:995](https://selex.se/eli/sfs/2019/995)).

</section>
<section id="6" class="paragraf">

### 6 §

Med tidsberoende medier avses ljud eller video, en kombination av ljud och video, eller något av de föregående i kombination med möjligheter till interaktion.

</section>
<section id="7" class="paragraf">

### 7 §

Med föremål från kulturarvssamlingar avses privat eller offentligt ägda föremål av historiskt, konstnärligt, arkeologiskt, estetiskt, vetenskapligt eller tekniskt intresse som ingår i samlingar som förvaltas av kulturinstitutioner.

</section>

</section>
<section id="undantag-från-lagens-tillämpni">

## Undantag från lagens tillämpningsområde

<section id="8" class="paragraf">

### 8 §

Denna lag är inte tillämplig på digital service som tillhandahålls av

1. ett företag som bedriver verksamhet enligt lagen ([2025:986](https://selex.se/eli/sfs/2025/986)) om public service, eller

2. en icke-statlig organisation vars service inte

a) är väsentlig för allmänheten, eller

b) är avsedd för personer med funktionsnedsättning eller specifikt tillgodoser deras behov. Lag ([2025:992](https://selex.se/eli/sfs/2025/992)).

</section>
<section id="9" class="paragraf">

### 9 §

Denna lag är inte tillämplig på digital service som utgörs av

1. direktsändningar av tidsberoende medier,

2. kartor som inte är avsedda för navigering,

3. digital service från tredje part som varken har finansierats eller tagits fram av den berörda offentliga aktören eller står under dess kontroll,

4. reproduktioner av föremål från kulturarvssamlingar som inte kan göras fullständigt tillgängliga utan betydande hinder,

5. digital service inom verksamhet som tillhör skolväsendet eller de särskilda utbildningsformerna enligt 1 kap. eller [24 kap. skollagen](https://selex.se/eli/sfs/1985/1100) ([2010:800](https://selex.se/eli/sfs/2010/800)) eller pedagogisk omsorg som erbjuds i stället för förskola eller fritidshem enligt [25 kap. skollagen](https://selex.se/eli/sfs/1985/1100), om inte servicen hänför sig till verksamhetens väsentliga administrativa funktioner.

Lagen är inte heller tillämplig på kartor avsedda för navigering, om väsentlig information om innehållet i dessa tillhandahålls på ett tillgängligt digitalt sätt.

Regeringen får meddela ytterligare föreskrifter om undantag från lagens tillämpningsområde i fråga om sådan digital service som får undantas enligt artikel 1.4 a, b, g och h i direktiv [(EU) 2016/2102](https://eur-lex.europa.eu/legal-content/SV/ALL/?uri=celex%3A32102R2016), i den ursprungliga lydelsen.

</section>

</section>
<section id="tillgänglighetskrav">

## Tillgänglighetskrav

<section id="10" class="paragraf">

### 10 §

Digital service som tillhandahålls av en offentlig aktör genom en teknisk lösning som står under aktörens kontroll ska följa tillgänglighetskraven enligt föreskrifter som har meddelats med stöd av denna lag.

Regeringen eller den myndighet som regeringen bestämmer får meddela föreskrifter om vilka tekniska krav som ska gälla.

</section>
<section id="11" class="paragraf">

### 11 §

Digital service som tillhandahålls av en offentlig aktör genom en teknisk lösning som står under tredje parts kontroll ska, så långt det är möjligt, följa tillgänglighetskraven enligt föreskrifter som har meddelats med stöd av denna lag.

</section>

</section>
<section id="undantag-för-oskäligt-betungan">

## Undantag för oskäligt betungande anpassning

<section id="12" class="paragraf">

### 12 §

En offentlig aktör behöver inte uppfylla kraven enligt 10 och [11 §](#11)§ om det är oskäligt betungande att fullgöra dessa krav.

Vid bedömningen av om en anpassning är oskäligt betungande ska bland annat den offentliga aktörens storlek beaktas, liksom karaktär på uppgifter och resurser samt uppskattade kostnader och fördelar för aktören i förhållande till de uppskattade fördelarna för personer med funktionsnedsättning.

För en sådan aktör som avses i [4 §](#4) andra stycket 3 eller 4, och som inte utgör ett offentligt styrt organ enligt [5 §](#5), ska även den offentliga finansieringens storlek och varaktighet beaktas vid bedömningen, liksom hur lång tid aktören har haft på sig att anpassa sin digitala service till kraven.

</section>

</section>
<section id="tillgänglighetsredogörelse">

## Tillgänglighetsredogörelse

<section id="13" class="paragraf">

### 13 §

En offentlig aktör ska för sådan digital service som avses i [10 §](#10) tillhandahålla en tillgänglighetsredogörelse.

Redogörelsen ska innehålla en funktion som gör det möjligt för en enskild person att meddela aktören att dess digitala service inte uppfyller tillgänglighetskraven eller framställa en sådan begäran som avses i [15 §](#15). Ett meddelande om att den digitala servicen inte uppfyller tillgänglighetskraven ska besvaras så snart som möjligt.

Om en offentlig aktör bedömer att det är oskäligt betungande att fullgöra kraven enligt [10 §](#10), ska denna bedömning återges i tillgänglighetsredogörelsen. Lag ([2022:1492](https://selex.se/eli/sfs/2022/1492)).

</section>
<section id="14" class="paragraf">

### 14 §

Regeringen eller den myndighet som regeringen bestämmer får meddela föreskrifter om tillgänglighetsredogörelsens utformning och innehåll.

</section>

</section>
<section id="begäran-om-tillgängliggörande">

## Begäran om tillgängliggörande av viss digital service

<section id="15" class="paragraf">

### 15 §

En begäran om tillgängliggörande av digital service som undantagits med stöd av [9 §](#9) första stycket 1–4, andra eller tredje stycket eller [12 §](#12) ska tillgodoses utan onödigt dröjsmål om den är berättigad och rimlig och har inkommit genom den funktion som avses i [13 §](#13) andra stycket.

En offentlig aktör ska på begäran lämna ett skriftligt beslut när en begäran enligt första stycket helt eller delvis har avslagits. Ett sådant beslut ska innehålla de skäl som har bestämt utgången i ärendet.

</section>

</section>
<section id="tillsyn">

## Tillsyn

<section id="16" class="paragraf">

### 16 §

Den myndighet som regeringen bestämmer utövar tillsyn över att denna lag och föreskrifter som har meddelats i anslutning till lagen följs.

</section>
<section id="17" class="paragraf">

### 17 §

Tillsynsmyndigheten ska övervaka att digital service som tillhandahålls av en offentlig aktör uppfyller kraven i 10, 11, 13 och [15 §](#15)§.

Regeringen eller den myndighet som regeringen bestämmer får meddela föreskrifter om hur övervakningen ska genomföras.

</section>

</section>
<section id="anmälan">

## Anmälan

<section id="18" class="paragraf">

### 18 §

Den som anser att en offentlig aktör inte uppfyller ett eller flera av de krav som avses i 10, 11, 13 eller [15 §](#15), eller vill att en bedömning enligt [12 §](#12) ska granskas, får anmäla detta till tillsynsmyndigheten.

</section>

</section>
<section id="rättelse">

## Rättelse

<section id="19" class="paragraf">

### 19 §

Om tillsynsmyndigheten genom övervakning eller efter anmälan konstaterar brister i förhållande till kraven i 10, 11, 13 eller [15 §](#15), ska myndigheten genom påpekanden eller liknande förfaranden försöka åstadkomma rättelse.

Leder insatserna enligt första stycket inte till rättelse får tillsynsmyndigheten besluta att förelägga den offentliga aktören att vidta åtgärder för att uppfylla kraven.

Ett nytt föreläggande om samma sak får förenas med vite.

</section>

</section>
<section id="överklagande-av-beslut">

## Överklagande av beslut

<section id="20" class="paragraf">

### 20 §

Beslut enligt [15 §](#15) av en annan offentlig aktör än regeringen, Högsta domstolen, Högsta förvaltningsdomstolen eller Riksdagens ombudsmän får överklagas till allmän förvaltningsdomstol.

Beslut av en förvaltningsrätt i ett ärende som har inletts där, liksom beslut av en tingsrätt eller en hovrätt, överklagas dock till kammarrätten. Beslut av en kammarrätt i ett ärende som har inletts där överklagas till Högsta förvaltningsdomstolen.

</section>
<section id="21" class="paragraf">

### 21 §

Tillsynsmyndighetens beslut om föreläggande enligt [19 §](#19) får överklagas till allmän förvaltningsdomstol. När ett beslut överklagas, är tillsynsmyndigheten motpart i domstolen.

</section>
<section id="22" class="paragraf">

### 22 §

Om ett beslut av en offentlig aktör som inte är en myndighet överklagas, ska aktören vara den enskildes motpart sedan handlingarna i ärendet har överlämnats till allmän förvaltningsdomstol.

</section>

</section>
<section id="prövningstillstånd">

## Prövningstillstånd

<section id="23" class="paragraf">

### 23 §

Vid överklagande av beslut enligt 20 och [21 §](#21)§ krävs prövningstillstånd vid överklagande till kammarrätten. Detta gäller dock inte i fråga om ärenden enligt [20 §](#20) som har inletts hos en förvaltningsrätt, tingsrätt eller hovrätt.


</section>

</section>
<section id="övergångsbestämmelser">

## Övergångsbestämmelser

[2018:1937](https://selex.se/eli/sfs/2018/1937)

1. Denna lag träder i kraft den 1 januari 2019.

2. Bestämmelsen i [11 §](#11) tillämpas endast för digital service som tillhandahålls för första gången efter den 22 september 2020.

</section>

</article>