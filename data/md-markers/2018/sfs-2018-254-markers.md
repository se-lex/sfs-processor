---
beteckning: "2018:254"
rubrik: Förordning med instruktion för Myndigheten för arbetsmiljökunskap
departement: Arbetsmarknadsdepartementet
utfardad_datum: 2018-04-19
ikraft_datum: 2018-06-01
publicerad_datum: 2025-12-18
pdf_url: https://svenskforfattningssamling.se/sites/default/files/sfs/2018-04/SFS2018-254.pdf
andringsforfattningar:
  - beteckning: "2025:1541"
    rubrik: Förordning om upphävande av förordningen med instruktion för Myndigheten för arbetsmiljökunskap
    ikraft_datum: 2026-01-01
    anteckningar: upph.
---
<article selex:utfardad_datum="2018-04-19" selex:ikraft_datum="2018-06-01" selex:upphor_datum="2026-01-01" selex:upphavd="true">

# Förordning med instruktion för Myndigheten för arbetsmiljökunskap

<section id="uppgifter" selex:status="upphord" selex:upphor_datum="2026-01-01">

## Uppgifter

<section id="1" class="paragraf">

### 1 §

Myndigheten för arbetsmiljökunskap är nationellt kunskapscentrum för frågor om arbetsmiljö. Myndigheten har till uppgift att ansvara för kunskapsuppbyggnad och kunskapsspridning samt utvärdering och analys i syfte att bidra till att kunskap om arbetsmiljö kommer till användning i praktiken.

</section>
<section id="2" class="paragraf">

### 2 §

Myndigheten ska inom sitt ansvarsområde

1. samla in, sammanställa och sprida kunskap baserad på forskning på ett begripligt och lättillgängligt sätt,

2. utvärdera och analysera effekter av beslutade och genomförda statliga reformer och andra statliga initiativ, och

3. följa och analysera utvecklingen i syfte att stärka sitt kunskaps-, analys- och utvärderingsarbete.

</section>
<section id="3" class="paragraf">

### 3 §

Myndigheten har även till uppgift att

1. följa och främja kunskapsuppbyggnad om arbetsmiljöfrågor i Europeiska unionen och internationellt, och

2. följa och främja företagshälsovårdens utveckling.

</section>
<section id="4" class="paragraf">

### 4 §

Myndigheten får bedriva den forskning som är nödvändig för att myndighetens uppgifter enligt [2 §](#2) ska kunna fullgöras.

</section>
<section id="5" class="paragraf">

### 5 §

Vid myndigheten ska det finnas en funktion för kvalitetssäkring som ska granska myndighetens arbete ur ett vetenskapligt perspektiv.

</section>
<section id="6" class="paragraf">

### 6 §

Myndigheten ska i sitt arbete särskilt belysa arbetsmiljöns beskaffenhet och utveckling i olika branscher. Myndigheten ska i sitt arbete beakta ett jämställdhets- och likabehandlingsperspektiv.

</section>

</section>
<section id="samverkan">

## Samverkan

<section id="7" class="paragraf">

### 7 §

Myndigheten ska samverka med arbetsmarknadens parter och andra aktörer i den utsträckning det behövs för verksamheten.

</section>

</section>
<section id="ledning">

## Ledning

<section id="8" class="paragraf">

### 8 §

Myndigheten leds av en myndighetschef.

</section>
<section id="9" class="paragraf">

### 9 §

Vid myndigheten ska det finnas ett insynsråd med högst åtta ledamöter.

</section>

</section>
<section id="anställningar-och-uppdrag">

## Anställningar och uppdrag

<section id="10" class="paragraf">

### 10 §

Generaldirektören är myndighetschef.

</section>

</section>

</article>