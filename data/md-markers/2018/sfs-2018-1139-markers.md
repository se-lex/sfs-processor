---
beteckning: "2018:1139"
rubrik: Lag om skatt på spel
departement: Finansdepartementet
utfardad_datum: 2018-06-14
ikraft_datum: 2019-01-01
publicerad_datum: 2026-01-02
forarbeten: - "PROP 2017/18:220"
  - "BET 2017/18:KrU8"
  - "RSKR 2017/18:363"
pdf_url: https://svenskforfattningssamling.se/sites/default/files/sfs/2018-06/SFS2018-1139.pdf
andringsforfattningar:
  - beteckning: "2022:1675"
    rubrik: Lag om ändring i lagen om skatt på spel
    ikraft_datum: 2023-01-01
    anteckningar: ändr. 7 §
  - beteckning: "2024:276"
    rubrik: Lag om ändring i lagen om skatt på spel
    ikraft_datum: 2024-07-01
    anteckningar: ändr. 9 §
  - beteckning: "2025:768"
    rubrik: Lag om ändring i lagen om skatt på spel
    ikraft_datum: 2026-01-01
    anteckningar: ändr. 2 §
  - beteckning: "2018:2038"
    rubrik: Lag om ändring i lagen om skatt på spel
    anteckningar: "ändr. p 4 ikraft- och övergångsbest. till 2018:1139"
---
<article selex:utfardad_datum="2018-06-14" selex:ikraft_datum="2019-01-01">

# Lag om skatt på spel

<section id="lagens-tillämpningsområde">

## Lagens tillämpningsområde

<section id="1" class="paragraf">

### 1 §

Spelskatt ska betalas till staten för sådant licenspliktigt spel som tillhandahålls av en licenshavare enligt spellagen ([2018:1138](https://selex.se/eli/sfs/2018/1138)).

</section>
<section id="2" class="paragraf">

### 2 §

Från spelskatt undantas spel enligt 6 kap. spellagen ([2018:1138](https://selex.se/eli/sfs/2018/1138)).

Första stycket gäller inte sådant spel som avses i 2 kap. [5 §](#kap2.5) samma lag. Lag ([2025:768](https://selex.se/eli/sfs/2025/768)).

</section>

</section>
<section id="definitioner">

## Definitioner

<section id="3" class="paragraf">

### 3 §

I denna lag avses med

1. insats: det värde som spelaren eller annan betalar för spelarens deltagande i spel som omfattas av denna lag,

2. utbetalning: det värde som den skattskyldige eller dennes ombud betalar till spelaren genom att tillgodoföra belopp på spelkontot eller på annat sätt.

Övriga ord och uttryck i denna lag har samma betydelse som i spellagen ([2018:1138](https://selex.se/eli/sfs/2018/1138)).

</section>

</section>
<section id="skattskyldighet">

## Skattskyldighet

<section id="4" class="paragraf">

### 4 §

Skattskyldig är innehavare av licens som meddelats med stöd av spellagen ([2018:1138](https://selex.se/eli/sfs/2018/1138)) för sådant spel som omfattas av denna lag.

</section>

</section>
<section id="skattskyldighetens-inträde">

## Skattskyldighetens inträde

<section id="5" class="paragraf">

### 5 §

Skattskyldigheten inträder när den skattskyldige tar emot insatser för sådant spel som omfattas av denna lag.

Underlaget för spelskatt

</section>
<section id="6" class="paragraf">

### 6 §

Spelskatt ska betalas för behållningen för varje beskattningsperiod som avser sådant spel som omfattas av denna lag.

</section>
<section id="7" class="paragraf">

### 7 §

Behållningen för en beskattningsperiod beräknas som skillnaden mellan de sammanlagda insatserna som den skattskyldige tagit emot och de sammanlagda utbetalningarna som den skattskyldige betalat ut under perioden.

Vid bestämmande av behållningen ska endast insatser och utbetalningar som hänför sig till det svenska speldeltagandet beaktas.

Som svenskt speldeltagande räknas endast

1. deltagande i onlinespel, om spelaren är bosatt eller stadigvarande vistas i Sverige, och

2. deltagande i annat spel än onlinespel, om spelet tillhandahålls på svenskt territorium. Lag ([2022:1675](https://selex.se/eli/sfs/2022/1675)).

</section>
<section id="8" class="paragraf">

### 8 §

En beskattningsperiod utgörs av en kalendermånad.

</section>

</section>
<section id="skattens-storlek">

## Skattens storlek

<section id="9" class="paragraf">

### 9 §

Spelskatt ska betalas med 22 procent av behållningen för en beskattningsperiod. Lag ([2024:276](https://selex.se/eli/sfs/2024/276)).

</section>

</section>
<section id="förfarandet">

## Förfarandet

<section id="10" class="paragraf">

### 10 §

Bestämmelser om förfarandet vid uttag av skatten finns i skatteförfarandelagen ([2011:1244](https://selex.se/eli/sfs/2011/1244)).


</section>

</section>
<section id="övergångsbestämmelser" selex:status="upphavd" selex:upphavd="true">

## Övergångsbestämmelser

[2018:1139](https://selex.se/eli/sfs/2018/1139)

1. Denna lag träder i kraft den 1 januari 2019.

2. Genom lagen upphävs

a) lagen ([1972:820](https://selex.se/eli/sfs/1972/820)) om skatt på spel,

b) lagen ([1991:1482](https://selex.se/eli/sfs/1991/1482)) om lotteriskatt, och

c) lagen ([1991:1483](https://selex.se/eli/sfs/1991/1483)) om skatt på vinstsparande m.m.

3. De upphävda lagarna gäller dock fortfarande för förhållanden som hänför sig till tiden före ikraftträdandet.

4. Vid tillämpningen av denna lag ska med

a) licenshavare jämställas den som har tillstånd enligt 25, 27, 32 eller [34 §](#34) lotterilagen ([1994:1000](https://selex.se/eli/sfs/1994/1000)), och

b) licenspliktigt spel jämställas spel med tillstånd enligt 25, 27, 32 eller [34 §](#34) lotterilagen. Lag ([2018:2038](https://selex.se/eli/sfs/2018/2038)).

[2022:1675](https://selex.se/eli/sfs/2022/1675)

1. Denna lag träder i kraft den 1 januari 2023.

2. Äldre bestämmelser gäller fortfarande för förhållanden som hänför sig till tiden före ikraftträdandet.

[2024:276](https://selex.se/eli/sfs/2024/276)

1. Denna lag träder i kraft den 1 juli 2024.

2. Äldre bestämmelser gäller fortfarande för förhållanden som hänför sig till tiden före ikraftträdandet.

[2025:768](https://selex.se/eli/sfs/2025/768)

1. Denna lag träder i kraft den 1 januari 2026.

2. Äldre bestämmelser gäller fortfarande för insatser som tagits emot och utbetalningar som betalats ut före ikraftträdandet.

</section>

</article>