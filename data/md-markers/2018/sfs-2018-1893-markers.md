---
beteckning: "2018:1893"
rubrik: Lag om finansiering av radio och tv i allmänhetens tjänst
departement: Kulturdepartementet
utfardad_datum: 2018-11-22
ikraft_datum: 2019-01-01
publicerad_datum: 2026-01-02
forarbeten: - "PROP 2017/18:261"
  - "BET 2018/19:KrU2"
  - "RSKR 2018/19:24"
pdf_url: https://svenskforfattningssamling.se/sites/default/files/sfs/2018-11/SFS2018-1893.pdf
andringsforfattningar:
  - beteckning: "2020:1204"
    rubrik: Lag om ändring i lagen om finansiering av radio och tv i allmänhetens tjänst
    ikraft_datum: 2021-01-01
    anteckningar: ändr. 4 §
  - beteckning: "2021:1203"
    rubrik: Lag om ändring i lagen om finansiering av radio och tv i allmänhetens tjänst
    ikraft_datum: 2022-01-01
    anteckningar: ändr. 4 §
  - beteckning: "2022:1820"
    rubrik: Lag om ändring i lagen om finansiering av radio och tv i allmänhetens tjänst
    ikraft_datum: 2023-01-01
    anteckningar: ändr. 4 §
  - beteckning: "2023:895"
    rubrik: Lag om ändring i lagen om finansiering av radio och tv i allmänhetens tjänst
    ikraft_datum: 2024-01-01
    anteckningar: ändr. 4 §
  - beteckning: "2024:1251"
    rubrik: Lag om ändring i lagen om finansiering av radio och tv i allmänhetens tjänst
    ikraft_datum: 2025-01-01
    anteckningar: ändr. 4 §
---
<article selex:utfardad_datum="2018-11-22" selex:ikraft_datum="2019-01-01" selex:upphor_datum="2026-01-01" selex:upphavd="true">

# Lag om finansiering av radio och tv i allmänhetens tjänst

<section id="verksamhet-som-ska-finansieras">

## Verksamhet som ska finansieras med public service-avgift

<section id="1" class="paragraf">

### 1 §

En public service-avgift ska finansiera radio- och tv-verksamhet i allmänhetens tjänst och verksamhet som är direkt anknuten till den under förutsättning att

1. sändningstillstånd enligt 4 kap. [3 §](#kap4.3) eller 11 kap. [1 §](#kap11.1) första stycket radio- och tv-lagen ([2010:696](https://selex.se/eli/sfs/2010/696)) har meddelats den som bedriver sändningsverksamheten, och

2. tillståndet innehåller ett förbud mot att sända reklam.

Avgiften får inte finansiera annan verksamhet än den som anges i första stycket.

</section>

</section>
<section id="tilldelning-av-avgiftsmedel-in">

## Tilldelning av avgiftsmedel inför en tillståndsperiod

<section id="2" class="paragraf">

### 2 §

Ett beslut av riksdagen om tilldelning av avgiftsmedel inför att sändningstillstånd enligt radio- och tv-lagen ([2010:696](https://selex.se/eli/sfs/2010/696)) meddelas ska avse hela den period som tillståndet gäller. Även regeringens beslut om villkoren för att använda avgiftsmedlen ska avse hela denna period.

I enlighet med ett beslut om tilldelning enligt första stycket tilldelar riksdagen årligen avgiftsmedel för den verksamhet som anges i [1 §](#1).

</section>

</section>
<section id="vem-ska-betala-public-service">

## Vem ska betala public service-avgift?

<section id="3" class="paragraf">

### 3 §

Den som är obegränsat skattskyldig enligt [3 kap. 3–5 §§ inkomstskattelagen](https://selex.se/eli/sfs/1999/1229#kap3.3) ([1999:1229](https://selex.se/eli/sfs/1999/1229)) och som vid beskattningsårets ingång har fyllt 18 år är skyldig att betala public service-avgift.

</section>

</section>
<section id="hur-beräknas-en-public-service">

## Hur beräknas en public service-avgift?

<section id="4" class="paragraf">

### 4 §

Underlaget för public service-avgiften är den avgiftsskyldiges beskattningsbara förvärvsinkomst enligt [1 kap. 5 § inkomstskattelagen](https://selex.se/eli/sfs/1999/1229#kap1.5) ([1999:1229](https://selex.se/eli/sfs/1999/1229)).

Underlaget ska högst uppgå till 1,55 gånger det inkomstbasbelopp enligt [58 kap. 26 och 27 §§ socialförsäkringsbalken](https://selex.se/eli/sfs/2010/110#kap58.26) som gäller för beskattningsåret. Lag ([2024:1251](https://selex.se/eli/sfs/2024/1251)).

</section>
<section id="5" class="paragraf">

### 5 §

Public service-avgiften är 1 procent av avgiftsunderlaget enligt [4 §](#4).

När upphör skyldigheten att betala public service-avgift?

</section>
<section id="6" class="paragraf">

### 6 §

Public service-avgift ska betalas till och med det år den avgiftsskyldige avlider. Det som skulle ha gällt för den avlidne ska för dödsåret tillämpas för dödsboet.

</section>

</section>
<section id="förfaranderegler">

## Förfaranderegler

<section id="7" class="paragraf">

### 7 §

Bestämmelser om förfarandet vid uttag av public service-avgiften finns i skatteförfarandelagen ([2011:1244](https://selex.se/eli/sfs/2011/1244)).

</section>

</section>
<section id="överföring-och-förvaltning-av">

## Överföring och förvaltning av avgiftsmedel

<section id="8" class="paragraf">

### 8 §

De avgiftsmedel som Skatteverket får in ska föras över till ett räntebärande konto i Riksgäldskontoret (public service-kontot).

</section>
<section id="9" class="paragraf">

### 9 §

Kammarkollegiet ska förvalta avgiftsmedlen på public service-kontot.

</section>
<section id="10" class="paragraf">

### 10 §

Regeringen eller den myndighet som regeringen bestämmer kan med stöd av [8 kap. 7 § regeringsformen](https://selex.se/eli/sfs/1974/152#kap8.7) meddela ytterligare föreskrifter om överföring och förvaltning av avgiftsmedlen.


</section>

</section>
<section id="övergångsbestämmelser" selex:status="upphavd" selex:upphavd="true">

## Övergångsbestämmelser

[2018:1893](https://selex.se/eli/sfs/2018/1893)

1. Denna lag träder i kraft den 1 januari 2019.

2. Genom lagen upphävs lagen ([1989:41](https://selex.se/eli/sfs/1989/41)) om finansiering av radio och TV i allmänhetens tjänst.

3. Den upphävda lagen gäller fortfarande för ärenden om radio- och tv-avgift som har inletts hos Radiotjänst i Kiruna Aktiebolag före ikraftträdandet.

4. Det som i den upphävda lagen anges om Radiotjänst i Kiruna Aktiebolag ska efter den 31 december 2019 i stället gälla för Kammarkollegiet.

5. Ärenden om radio- och tv-avgift som inte har slutbehandlats den 31 december 2019 ska överlämnas till Kammarkollegiet.

[2020:1204](https://selex.se/eli/sfs/2020/1204)

1. Denna lag träder i kraft den 1 januari 2021.

2. Bestämmelsen i den nya lydelsen tillämpas första gången för det beskattningsår som börjar efter den 31 december 2020.

[2021:1203](https://selex.se/eli/sfs/2021/1203)

1. Denna lag träder i kraft den 1 januari 2022.

2. Bestämmelsen i den nya lydelsen tillämpas första gången för det beskattningsår som börjar efter den 31 december 2021.

[2023:895](https://selex.se/eli/sfs/2023/895)

1. Denna lag träder i kraft den 1 januari 2024.

2. Bestämmelsen i den nya lydelsen tillämpas första gången för det beskattningsår som börjar efter 31 december 2023.

[2024:1251](https://selex.se/eli/sfs/2024/1251)

1. Denna lag träder i kraft den 1 januari 2025.

2. Bestämmelsen i den nya lydelsen tillämpas första gången för det beskattningsår som börjar efter den 31 december 2024.

</section>

</article>