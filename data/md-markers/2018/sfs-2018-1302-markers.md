---
beteckning: "2018:1302"
rubrik: Förordning om premiepension
departement: Socialdepartementet
utfardad_datum: 2018-06-20
ikraft_datum: 2018-11-01
publicerad_datum: 2026-01-02
pdf_url: https://svenskforfattningssamling.se/sites/default/files/sfs/2018-06/SFS2018-1302.pdf
andringsforfattningar:
  - beteckning: "2022:771"
    rubrik: Förordning om upphävande av förordningen om premiepension
    ikraft_datum: 2022-06-20
    anteckningar: upph.
  - beteckning: "2024:1055"
    rubrik: Förordning om ändring i förordningen om upphävande av förordningen om premiepension
    ikraft_datum: 2025-01-01
    anteckningar: "ändr. p 2 ikrafttr.- och övergångsbest. till 2022:771"
  - beteckning: "2025:1176"
    rubrik: Förordning om ändring i förordningen om upphävande av förordningen om premiepension
    ikraft_datum: 2026-01-01
    anteckningar: "ändr. p 2 ikrafttr.- och övergångsbest. till 2022:771"
---
<article selex:utfardad_datum="2018-06-20" selex:ikraft_datum="2018-11-01" selex:upphor_datum="2022-06-20" selex:upphavd="true">

# Förordning om premiepension

<section id="tillämpningsområde">

## Tillämpningsområde

<section id="1" class="paragraf">

### 1 §

Denna förordning innehåller bestämmelser av betydelse för tillämpningen av vissa bestämmelser i [64 kap. socialförsäkringsbalken](https://selex.se/eli/sfs/2010/110).

</section>
<section id="2" class="paragraf">

### 2 §

Denna förordning är meddelad med stöd av

– [64 kap. 17 d § andra stycket socialförsäkringsbalken](https://selex.se/eli/sfs/2010/110#kap64.17d) i fråga om 4–[6 §](#6)§,

– [64 kap. 42 § socialförsäkringsbalken](https://selex.se/eli/sfs/2010/110#kap64.42) i fråga om 7–[12 §](#12)§, och

– [8 kap. 7 § regeringsformen](https://selex.se/eli/sfs/1974/152#kap8.7) i fråga om övriga bestämmelser.

</section>

</section>
<section id="villkor-i-fondavtal">

## Villkor i fondavtal

<section id="3" class="paragraf">

### 3 §

Villkoret om minsta tillåtna förvaltat kapital utanför premiepensionssystemet enligt [64 kap. 17 a § tredje stycket 1 socialförsäkringsbalken](https://selex.se/eli/sfs/2010/110#kap64.17a) ska vara 500 miljoner kronor.

</section>

</section>
<section id="krav-för-att-få-ingå-fondavtal">

## Krav för att få ingå fondavtal

<section id="4" class="paragraf">

### 4 §

Den verksamhetshistorik som krävs enligt [64 kap. 17 c § andra stycket 1 socialförsäkringsbalken](https://selex.se/eli/sfs/2010/110#kap64.17c) ska omfatta minst tre år.

</section>
<section id="5" class="paragraf">

### 5 §

Den avkastningshistorik som krävs enligt [64 kap. 17 c § andra stycket 7 socialförsäkringsbalken](https://selex.se/eli/sfs/2010/110#kap64.17c) ska omfatta minst tre år.

</section>
<section id="6" class="paragraf">

### 6 §

Kravet på minsta tillåtna förvaltat kapital utanför premiepensionssystemet enligt [64 kap. 17 c § andra stycket 8 socialförsäkringsbalken](https://selex.se/eli/sfs/2010/110#kap64.17c) ska vara 500 miljoner kronor.

</section>

</section>
<section id="ansökningsavgift">

## Ansökningsavgift

<section id="7" class="paragraf">

### 7 §

Avgiften för handläggning av en ansökan enligt [64 kap. 17 c § socialförsäkringsbalken](https://selex.se/eli/sfs/2010/110#kap64.17c) ska betalas till Pensionsmyndigheten när ansökan ges in. Om avgiften inte betalas då, ska sökanden föreläggas att betala avgiften inom en viss tid. Följs inte föreläggandet ska ansökan avvisas. Sökanden ska upplysas om detta i föreläggandet.

</section>
<section id="8" class="paragraf">

### 8 §

Ansökningsavgiften för en fondförvaltares första ansökan om att få ingå ett fondavtal är 75 000 kronor. För ansökan om att få ingå ytterligare fondavtal är avgiften 10 000 kronor per fondavtal.

</section>
<section id="9" class="paragraf">

### 9 §

Ansökningsavgift ska betalas för varje avgiftsbelagt ärende som en ansökan avser.

</section>
<section id="10" class="paragraf">

### 10 §

Pensionsmyndigheten ska varje år se över ansökningsavgifterna och vid behov föreslå ändringar av dem. Ett sådant förslag ska lämnas till regeringen senast den 1 oktober.

</section>

</section>
<section id="årlig-avgift">

## Årlig avgift

<section id="11" class="paragraf">

### 11 §

Fondförvaltare ska betala en årlig avgift för granskning. Den årliga avgiften är 32 000 kronor per fondavtal.

Pensionsmyndigheten ska varje år se över den årliga avgiften och vid behov föreslå ändringar av den. Ett sådant förslag ska lämnas till regeringen senast den 1 oktober.

</section>

</section>
<section id="dröjsmålsränta">

## Dröjsmålsränta

<section id="12" class="paragraf">

### 12 §

Dröjsmålsränta tas ut på årliga avgifter och avgifter för kostnader för information om fonder som inte betalas i rätt tid, om det inte finns särskilda skäl mot det. För uttag av dröjsmålsränta gäller i tillämpliga delar räntelagen ([1975:635](https://selex.se/eli/sfs/1975/635)).

</section>

</section>
<section id="bemyndigande">

## Bemyndigande

<section id="13" class="paragraf">

### 13 §

Pensionsmyndigheten får meddela föreskrifter om ansökningsförfarandet enligt [64 kap. 17 c § första stycket socialförsäkringsbalken](https://selex.se/eli/sfs/2010/110#kap64.17c).


</section>

</section>
<section id="övergångsbestämmelser" selex:status="upphavd" selex:upphavd="true">

## Övergångsbestämmelser

[2022:771](https://selex.se/eli/sfs/2022/771)

1. Denna förordning träder i kraft den 20 juni 2022.

2. Den upphävda förordningen gäller dock fortfarande för fondavtal som har ingåtts före ikraftträdandet. Vid tillämpning av bestämmelserna om årlig avgift i [11 §](#11) ska det som sägs om Pensionsmyndigheten i stället avse Fond- torgsnämnden. Detta gäller dock inte sådana granskningar enligt [64 kap. 3 § tredje stycket socialförsäkringsbalken](https://selex.se/eli/sfs/2010/110#kap64.3) som har inletts före ikraftträdandet. I stället för det som anges i [11 §](#11) ska den årliga avgiften för granskning vara 15 000 kronor per fondavtal. Förordning ([2025:1176](https://selex.se/eli/sfs/2025/1176)).

[2024:1055](https://selex.se/eli/sfs/2024/1055)

1. Denna förordning träder i kraft den 1 januari 2025.

2. Äldre bestämmelser gäller fortfarande för årliga avgifter som avser tid före ikraftträdandet.

[2025:1176](https://selex.se/eli/sfs/2025/1176)

1. Denna förordning träder i kraft den 1 januari 2026.

2. Äldre bestämmelser gäller fortfarande för årliga avgifter som avser tid

</section>

</article>