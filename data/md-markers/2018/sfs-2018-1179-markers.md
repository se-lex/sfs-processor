---
beteckning: "2018:1179"
rubrik: "Förordning med kompletterande bestämmelser till EU:s förordning om gasanordningar"
departement: Försvarsdepartementet
utfardad_datum: 2018-06-20
ikraft_datum: 2018-08-01
publicerad_datum: 2026-01-02
pdf_url: https://svenskforfattningssamling.se/sites/default/files/sfs/2018-06/SFS2018-1179.pdf
andringsforfattningar:
  - beteckning: "2021:701"
    rubrik: "Förordning om ändring i förordningen med kompletterande bestämmelser till EU:s förordning om gasanordningar"
    ikraft_datum: 2021-07-16
    anteckningar: ändr. 6 §
  - beteckning: "2022:1200"
    rubrik: "Förordning om ändring i förordningen med kompletterande bestämmelser till EU:s förordning om gasanordningar"
    ikraft_datum: 2022-07-25
    anteckningar: "upph. 4 §; ändr. 2, 3, 8 §§; ny 4 §"
  - beteckning: "2025:1153"
    rubrik: "Förordning om ändring i förordningen med kompletterande bestämmelser till EU:s förordning om gasanordningar"
    ikraft_datum: 2026-01-01
    anteckningar: "ändr. 2, 5, 8 §§"
---
<article selex:utfardad_datum="2018-06-20" selex:ikraft_datum="2018-08-01">

# Förordning med kompletterande bestämmelser till EU:s förordning om gasanordningar

<section id="tillämpningsområde">

## Tillämpningsområde

<section id="1" class="paragraf">

### /426 av den 9 mars 2016 om anordningar för förbränning av gasformiga bränslen och om upphävande av direktiv 2009/ 1 §

I denna förordning finns bestämmelser i anslutning till lagen ([2018:1178](https://selex.se/eli/sfs/2018/1178)) med kompletterande bestämmelser till EU:s förordning om gasanordningar. Förordningen innehåller också bestämmelser som kompletterar Europaparlamentets och rådets förordning (EU) 2016142/EG (EU:s förordning om gasanordningar).

</section>

</section>
<section id="marknadskontrollmyndigheter">

## Marknadskontrollmyndigheter

<section id="2" class="paragraf">

### 2 §

Myndigheten för civilt försvar

1. ska utöva marknadskontroll enligt lagen ([2018:1178](https://selex.se/eli/sfs/2018/1178)) med kompletterande bestämmelser till EU:s förordning om gasanordningar, och

2. är marknadskontrollmyndighet och utövar marknadskontroll enligt Europaparlamentets och rådets förordning [(EU) 2019/1020](https://eur-lex.europa.eu/legal-content/SV/ALL/?uri=celex%3A31020R2019) av den 20 juni 2019 om marknadskontroll och överensstämmelse för produkter och om ändring av direktiv 2[004/42/EG](https://eur-lex.europa.eu/legal-content/SV/ALL/?uri=celex%3A3004L0042) och förordningarna (EG) nr 765/2008 och [(EU) nr 305/2011](https://eur-lex.europa.eu/legal-content/SV/ALL/?uri=celex%3A32011R0305) över att produkter överensstämmer med kraven i EU:s förordning om gasanordningar.

Första stycket gäller i den utsträckning något annat inte följer av [3 §](#3). Förordning ([2025:1153](https://selex.se/eli/sfs/2025/1153)).

</section>
<section id="3" class="paragraf">

### 3 §

Elsäkerhetsverket

1. ska utöva marknadskontroll enligt lagen ([2018:1178](https://selex.se/eli/sfs/2018/1178)) med kompletterande bestämmelser till EU:s förordning om gasanordningar, och

2. är marknadskontrollmyndighet och utövar marknadskontroll enligt förordning [(EU) 2019/1020](https://eur-lex.europa.eu/legal-content/SV/ALL/?uri=celex%3A31020R2019) över att produkter överensstämmer med kraven i EU:s förordning om gasanordningar.

Ansvaret för marknadskontroll omfattar gasrelaterade risker som orsakas av faror av elektriskt eller elektromagnetiskt ursprung. Förordning ([2022:1200](https://selex.se/eli/sfs/2022/1200)).

</section>
<section id="4" class="paragraf">

### 4 §

Bestämmelser om en marknadskontrollmyndighets befogenhet att besluta om åtgärder enligt förordning [(EU) 2019/1020](https://eur-lex.europa.eu/legal-content/SV/ALL/?uri=celex%3A31020R2019) finns i lagen ([2018:1178](https://selex.se/eli/sfs/2018/1178)) med kompletterande bestämmelser till EU:s förordning om gasanordningar. Förordning ([2022:1200](https://selex.se/eli/sfs/2022/1200)).

</section>
<section id="5" class="paragraf">

### 5 §

Myndigheten för civilt försvar ska ha en samordnande funktion när det gäller marknadskontroll av anordningar och tillbehör. Förordning ([2025:1153](https://selex.se/eli/sfs/2025/1153)).

</section>

</section>
<section id="marknadskontroll">

## Marknadskontroll

<section id="6" class="paragraf">

### 6 §

Bestämmelser om information och samarbete mellan myndigheter när det gäller marknadskontroll finns i förordningen ([2014:1039](https://selex.se/eli/sfs/2014/1039)) om marknadskontroll av varor och annan närliggande tillsyn. Förordning ([2021:701](https://selex.se/eli/sfs/2021/701)).

</section>
<section id="7" class="paragraf">

### 7 §

Marknadskontrollmyndigheterna ska på sina respektive områden fullgöra de uppgifter som ankommer på medlemsstaterna enligt artiklarna 37.6, 37.8, 38.1, 38.2, 39.1, 39.3, 39.4 och 40 i EU:s förordning om gasanordningar.

Om en marknadskontrollmyndighet för Sveriges räkning invänt mot ett beslut som en marknadskontrollmyndighet i en annan medlemsstat har fattat om en anordning eller ett tillbehör ska den svenska marknadskontrollmyndigheten skyndsamt informera regeringen.

</section>

</section>
<section id="uppgiftsskyldighet">

## Uppgiftsskyldighet

<section id="8" class="paragraf">

### 8 §

Marknadskontrollmyndigheterna ska lämna de uppgifter till varandra som behövs för att de ska kunna utföra sin marknadskontroll enligt EU:s förordning om gasanordningar, lagen ([2018:1178](https://selex.se/eli/sfs/2018/1178)) med kompletterande bestämmelser till EU:s förordning om gasanordningar och denna förordning.

Elsäkerhetsverket ska lämna de uppgifter till Myndigheten för civilt försvar som denna myndighet behöver för att utföra sin samordnande funktion. Förordning ([2025:1153](https://selex.se/eli/sfs/2025/1153)).

</section>

</section>
<section id="språk">

## Språk

<section id="9" class="paragraf">

### 9 §

Sådana bruksanvisningar och säkerhetsföreskrifter för anordningar som avses i artiklarna 7.7 och 9.4 i EU:s förordning om gasanordningar ska skrivas på svenska.

En sådan EU-försäkran om överensstämmelse som avses i artikel 15 i EU:s förordning om gasanordningar ska skrivas på svenska eller engelska. Detsamma gäller för den information som enligt artiklarna 7.7, 9.4 och 10.2 i EU:s förordning om gasanordningar ska lämnas i den EU-försäkran om överensstämmelse som ska följa med ett tillbehör.

</section>

</section>

</article>