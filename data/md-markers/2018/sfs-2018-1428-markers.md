---
beteckning: "2018:1428"
rubrik: Förordning om myndigheters klimatanpassningsarbete
departement: Klimat- och näringslivsdepartementet
utfardad_datum: 2018-06-28
ikraft_datum: 2019-01-01
publicerad_datum: 2026-01-02
pdf_url: https://svenskforfattningssamling.se/sites/default/files/sfs/2018-06/SFS2018-1428.pdf
andringsforfattningar:
  - beteckning: "2025:1155"
    rubrik: Förordning om ändring i förordningen om myndigheters klimatanpassningsarbete
    ikraft_datum: 2026-01-01
    anteckningar: ändr. 1 §
---
<article selex:utfardad_datum="2018-06-28" selex:ikraft_datum="2019-01-01">

# Förordning om myndigheters klimatanpassningsarbete

<section id="1" class="paragraf">

### 1 §

Denna förordning gäller för Affärsverket svenska kraftnät, Boverket, Elsäkerhetsverket, Finansinspektionen, Folkhälsomyndigheten, Fortifikationsverket, Försvarsmakten, Havs- och vattenmyndigheten, Kemikalieinspektionen, Lantmäteriet, Livsmedelsverket, länsstyrelserna, Myndigheten för civilt försvar, Naturvårdsverket, Post- och telestyrelsen, Riksantikvarieämbetet, Sametinget, Sjöfartsverket, Skogsstyrelsen, Socialstyrelsen, Statens energimyndighet, Statens fastighetsverk, Statens geotekniska institut, Statens jordbruksverk, Statens veterinärmedicinska anstalt, Strålsäkerhetsmyndigheten, Styrelsen för internationellt utvecklingssamarbete, Sveriges geologiska undersökning, Sveriges meteorologiska och hydrologiska institut, Tillväxtverket, Trafikverket, Transportstyrelsen och Verket för innovationssystem. Förordning ([2025:1155](https://selex.se/eli/sfs/2025/1155)).

</section>
<section id="2" class="paragraf">

### 2 §

Förordningen är meddelad med stöd av

– [8 kap. 11 § regeringsformen](https://selex.se/eli/sfs/1974/152#kap8.11) i fråga om [15 §](#15), och

– [8 kap. 7 § regeringsformen](https://selex.se/eli/sfs/1974/152#kap8.7) i fråga om övriga bestämmelser. Ordförklaringar

</section>
<section id="3" class="paragraf">

### 3 §

I denna förordning avses med

klimatanpassning: åtgärder som syftar till att skydda miljön, människors liv och hälsa samt egendom genom att samhället anpassas till de konsekvenser som ett förändrat klimat kan medföra, och

myndighetsmål: mål för en myndighets arbete med klimatanpassning inom det egna verksamhetsområdet.

</section>
<section id="skyldighet-att-arbeta-med-klim">

## Skyldighet att arbeta med klimatanpassning

<section id="4" class="paragraf">

### 4 §

En myndighet som anges i [1 §](#1) ska inom sitt ansvarsområde och inom ramen för sina uppdrag initiera, stödja och utvärdera arbetet med klimatanpassning. Om myndigheten förvaltar eller underhåller statlig egendom, ska myndigheten också anpassa den verksamheten till ett förändrat klimat.

</section>
<section id="5" class="paragraf">

### 5 §

En länsstyrelse ska, utöver kraven i [4 §](#4), inom ramen för sitt uppdrag att samordna det regionala arbetet med klimatanpassning också

1. initiera, stödja och följa upp kommunernas klimatanpassningsarbete,

2. analysera hur länet och vid behov angränsande län påverkas av klimatförändringarna,

3. stödja och följa upp regionala sektorsmyndigheters klimatanpassningsarbete,

4. bidra till och ta fram underlag för ökad kunskap och planering, och

5. stödja arbete i älvgrupper.

</section>

</section>
<section id="klimat--och-sårbarhetsanalys">

## Klimat- och sårbarhetsanalys

<section id="6" class="paragraf">

### 6 §

Arbetet med klimatanpassning ska omfatta att klimatförändringens påverkan på myndighetens verksamhet utreds i en klimat- och sårbarhetsanalys.

Analysen ska hållas aktuell genom att den ses över och uppdateras vid väsentliga förändringar i verksamheten eller minst vart femte år. Analysen ska identifiera bestämmelser i lagar och andra författningar som påverkar myndighetens arbete med klimatanpassning.

</section>
<section id="7" class="paragraf">

### 7 §

Klimat- och sårbarhetsanalysen ska ligga till grund för klimatanpassningsarbetets inriktning och utformning enligt 8–[10 §](#10)§.

</section>

</section>
<section id="myndighetsmål-för-klimatanpass">

## Myndighetsmål för klimatanpassning

<section id="8" class="paragraf">

### 8 §

Myndigheten ska ta fram aktuella myndighetsmål för sitt arbete med klimatanpassning.

Om myndigheten förvaltar och underhåller statlig egendom, ska myndigheten också ta fram myndighetsmål för den verksamhetens anpassning till ett förändrat klimat.

</section>
<section id="9" class="paragraf">

### 9 §

Myndighetsmålen ska

1. bidra till att regeringen når sina mål för klimatanpassning, och

2. vara mätbara i den mån som det är praktiskt möjligt.

</section>

</section>
<section id="handlingsplan-ansvarsfördelnin">

## Handlingsplan, ansvarsfördelning och rutiner

<section id="10" class="paragraf">

### 10 §

Myndigheten ska

1. ha en handlingsplan för arbetet med att nå myndighetsmålen enligt [8 §](#8),

2. dokumentera, följa upp och redovisa arbetet med att följa handlingsplanen och nå myndighetsmålen i syfte att fortlöpande förbättra arbetet, och

3. uppdatera handlingsplanen vid väsentliga förändringar i verksamheten eller minst vart femte år.

Resurser, tillvägagångssätt, tidsramar och ansvarsfördelning som gäller för arbetet ska framgå av handlingsplanen.

</section>

</section>
<section id="klimatanpassad-upphandling">

## Klimatanpassad upphandling

<section id="11" class="paragraf">

### 11 §

Myndigheten ska ta hänsyn till klimatanpassning i myndighetens upphandlingar i den mån det är möjligt.

</section>

</section>
<section id="regelbunden-uppföljning-och-re">

## Regelbunden uppföljning och redovisning

<section id="12" class="paragraf">

### 12 §

Myndigheten ska årligen redovisa arbetet med klimatanpassning på det sätt som Sveriges meteorologiska och hydrologiska institut bestämmer.

Redovisningen ska lämnas till Sveriges meteorologiska och hydrologiska institut i samband med myndighetens årsredovisning med en kopia till det departement i Regeringskansliet som myndigheten hör till.

Försvarsmakten ska endast redovisa till Regeringskansliet (Försvarsdepartementet).

</section>
<section id="13" class="paragraf">

### 13 §

Sveriges meteorologiska och hydrologiska institut ska analysera de redovisningar som lämnats enligt [12 §](#12) andra stycket och senast den 15 april varje år lämna en sammanfattad analys av myndigheternas arbete med klimatanpassning till regeringen.

</section>

</section>
<section id="metodutveckling-rådgivning-och">

## Metodutveckling, rådgivning och utbildning

<section id="14" class="paragraf">

### 14 §

Sveriges meteorologiska och hydrologiska institut ska ansvara för metodutveckling, rådgivning och utbildning med anledning av denna förordning.

</section>

</section>
<section id="bemyndigande">

## Bemyndigande

<section id="15" class="paragraf">

### 15 §

Sveriges meteorologiska och hydrologiska institut får meddela föreskrifter om hur arbetet med klimatanpassning enligt [12 §](#12) ska redovisas.


</section>

</section>
<section id="övergångsbestämmelser">

## Övergångsbestämmelser

[2018:1428](https://selex.se/eli/sfs/2018/1428)

1. Denna förordning träder i kraft den 1 januari 2019.

2. En myndighet som för första gången tar fram en handlingsplan enligt [10 §](#10) första stycket 1 ska redovisa handlingsplanen senast den 30 januari 2020. Redovisningen ska lämnas till Sveriges meteorologiska och hydrologiska institut med en kopia till det departement i Regeringskansliet som myndigheten hör till. Försvarsmakten ska endast redovisa till Regeringskansliet (Försvarsdepartementet).

3. Om en myndighet genom ett särskilt beslut före den 1 januari 2019 har tagit fram en handlingsplan för klimatanpassning, ska myndigheten anses ha tagit fram en handlingsplan enligt [10 §](#10) första stycket 1.

</section>

</article>