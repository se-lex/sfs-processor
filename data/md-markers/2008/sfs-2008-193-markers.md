---
beteckning: "2008:193"
rubrik: Förordning om statligt tandvårdsstöd
departement: Socialdepartementet
utfardad_datum: 2008-04-24
ikraft_datum: 2008-07-01
publicerad_datum: 2025-12-08
pdf_url: https://rkrattsdb.gov.se/SFSdoc/08/080193.pdf
andringsforfattningar:
  - beteckning: "2008:790"
    rubrik: Förordning om ändring i förordningen om statligt tandvårdsstöd
    ikraft_datum: 2008-11-10
    anteckningar: "ändr. bil. 1, 2"
  - beteckning: "2008:844"
    rubrik: Förordning om ändring i förordningen om statligt tandvårdsstöd
    ikraft_datum: 2008-12-01
    anteckningar: "upph. bil.; ändr. 2, 5 §§; ny 22 §"
  - beteckning: "2011:83"
    rubrik: Förordning om ändring i förordningen om statligt tandvårdsstöd
    ikraft_datum: 2011-04-01
    anteckningar: ändr. 6 §
  - beteckning: "2011:307"
    rubrik: Förordning om ändring i förordningen om statligt tandvårdsstöd
    ikraft_datum: 2011-05-01
    anteckningar: "ny 19 a §, rubr. närmast före 19 a §"
  - beteckning: "2011:1469"
    rubrik: Förordning om ändring i förordningen om statligt tandvårdsstöd
    ikraft_datum: 2012-01-01
    anteckningar: ändr. 18 §
  - beteckning: "2012:784"
    rubrik: Förordning om ändring i förordningen om statligt tandvårdsstöd
    ikraft_datum: 2013-01-01
    anteckningar: "ändr. 19 a §; ny 4 d §, rubr. närmast före 4 d §"
  - beteckning: "2011:1184"
    rubrik: Förordning om ändring i förordningen om statligt tandvårdsstöd
    ikraft_datum: 2013-01-01
    anteckningar: "ändr. 14, 15, 22 §§; nya 4 a, 4 b, 4 c §§, rubr. närmast före 4 a §"
  - beteckning: "2016:1289"
    rubrik: Förordning om ändring i förordningen om statligt tandvårdsstöd
    ikraft_datum: 2017-01-01
    anteckningar: ändr. 4 §
  - beteckning: "2017:433"
    rubrik: Förordning om ändring i förordningen om statligt tandvårdsstöd
    ikraft_datum: 2017-07-01
    anteckningar: ändr. 4 §
  - beteckning: "2017:432"
    rubrik: Förordning om ändring i förordningen om statligt tandvårdsstöd
    ikraft_datum: 2017-07-01
    anteckningar: "ändr. 18 §; nya 18 a, 18 b §§"
  - beteckning: "2017:917"
    rubrik: Förordning om ändring i förordningen om statligt tandvårdsstöd
    ikraft_datum: 2018-01-01
    anteckningar: ändr. 4 §
  - beteckning: "2018:106"
    rubrik: Förordning om ändring i förordningen om statligt tandvårdsstöd
    ikraft_datum: 2018-04-15
    anteckningar: ändr. 4 §
  - beteckning: "2018:1593"
    rubrik: Förordning om ändring i förordningen om statligt tandvårdsstöd
    ikraft_datum: 2019-01-01
    anteckningar: ändr. 4 §
  - beteckning: "2019:116"
    rubrik: Förordning om ändring i förordningen om statligt tandvårdsstöd
    ikraft_datum: 2019-04-15
    anteckningar: "ändr. 15, 19 a §§; ny 19 b §"
  - beteckning: "2019:114"
    rubrik: Förordning om ändring i förordningen om statligt tandvårdsstöd
    ikraft_datum: 2019-05-01
    anteckningar: "ändr. 3, 18 a, 18 b, 19 §§, p 2 ikrafttr.- och övergångsbest. till 2017:432"
  - beteckning: "2024:1101"
    rubrik: Förordning om ändring i förordningen om statligt tandvårdsstöd
    ikraft_datum: 2025-01-01
    anteckningar: ändr. 4 §
  - beteckning: "2025:1441"
    rubrik: Förordning om ändring i förordningen om statligt tandvårdsstöd
    ikraft_datum: 2026-01-01
    anteckningar: "upph. rubr. närmast före 19 a §; nuvarande 19 a, 19 b, 20, 21, 22 §§ betecknas 21, 22, 26, 27, 28 §§; ändr. 3, 4, 4 b, 5, 6, 9, 10, 14, 15, 18 b, 19 §§, de nya 21, 22, 26, 27 §§, rubr. närmast före 5 §, rubr. närmast före 20 § sätts närmast före 26 §; nya 5 a, 5 b, 6 a, 20, 23, 24, 25 §§, rubr. närmast före 5 a, 6, 7, 14, 21 §§"
  - beteckning: "2012:785"
    rubrik: Förordning om ändring i förordningen om ändring i förordningen om statligt tandvårdsstöd
    anteckningar: "ändr. 15 § i 2011:1184"
  - beteckning: "2008:432"
    rubrik: Förordning om ändring i förordningen om statligt tandvårdsstöd
    anteckningar: ändr. bil. 1
---
<article selex:utfardad_datum="2008-04-24" selex:ikraft_datum="2008-07-01">

# Förordning om statligt tandvårdsstöd

<section id="inledande-bestämmelse">

### Inledande bestämmelse

<section id="1" class="paragraf">

#### 1 §

I denna förordning ges kompletterande föreskrifter till lagen ([2008:145](https://selex.se/eli/sfs/2008/145)) om statligt tandvårdsstöd.

De ord och benämningar som används i förordningen har samma betydelse som i lagen.

</section>

</section>
<section id="ersättningsberättigande-tandvå">

### Ersättningsberättigande tandvårdsåtgärder och referenspriser

<section id="2" class="paragraf">

#### 2 §

Tandvårds- och läkemedelsförmånsverket får meddela föreskrifter om

1. vilka tandvårdsåtgärder som kan berättiga till ersättning enligt lagen ([2008:145](https://selex.se/eli/sfs/2008/145)) om statligt tandvårdsstöd och under vilka förutsättningar ersättning kan lämnas för åtgärderna (ersättningsberättigande tandvårdsåtgärder), samt

2. referenspriser för de ersättningsberättigande tandvårdsåtgärderna. Förordning ([2008:844](https://selex.se/eli/sfs/2008/844)).

</section>
<section id="3" class="paragraf" selex:status="upphord" selex:upphor_datum="2026-01-01">

#### 3 §

Tandvårdsåtgärder som uppenbarligen har utförts i strid med vetenskap och beprövad erfarenhet och som har medfört en vårdskada eller risk för sådan skada är inte ersättningsberättigande.

Tandvårdsåtgärder där amalgam har använts som material är inte heller ersättningsberättigande. Förordning ([2019:114](https://selex.se/eli/sfs/2019/114)).

</section>
<section id="3" class="paragraf" selex:status="ikraft" selex:ikraft_datum="2026-01-01">

#### 3 §

Följande tandvårdsåtgärder är inte ersättningsberättigande:

1. Åtgärder som uppenbarligen har utförts i strid med vetenskap och beprövad erfarenhet och som har medfört en vårdskada eller risk för sådan skada.

2. Åtgärder där amalgam har använts.

3. Åtgärder där en medicinteknisk produkt har använts som inte uppfyller de krav som ställs i

a) Europaparlamentets och rådets förordning [(EU) 2017/745](https://eur-lex.europa.eu/legal-content/SV/ALL/?uri=celex%3A32017R0745) av den 5 april 2017 om medicintekniska produkter, om ändring av direktiv 2[001/83/EG](https://eur-lex.europa.eu/legal-content/SV/ALL/?uri=celex%3A3001L0083), förordning (EG) nr 178/2002 och förordning (EG) nr 1223/2009 och om upphävande av rådets direktiv [90/385/EEG](https://eur-lex.europa.eu/legal-content/SV/ALL/?uri=celex%3A31990L0385) och [93/42/EEG](https://eur-lex.europa.eu/legal-content/SV/ALL/?uri=celex%3A31993L0042), eller

b) kompletterande bestämmelser till förordning [(EU) 2017/745](https://eur-lex.europa.eu/legal-content/SV/ALL/?uri=celex%3A32017R0745).

Första stycket 3 gäller inte om behörig myndighet har beslutat om undantag enligt artikel 59 i förordning [(EU) 2017/745](https://eur-lex.europa.eu/legal-content/SV/ALL/?uri=celex%3A32017R0745). Förordning ([2025:1441](https://selex.se/eli/sfs/2025/1441)).

</section>

</section>
<section id="allmänt-tandvårdsbidrag">

### Allmänt tandvårdsbidrag

<section id="4" class="paragraf" selex:status="upphord" selex:upphor_datum="2026-01-01">

#### 4 §

Allmänt tandvårdsbidrag lämnas med 300 kronor om året.

För patienter som fyller lägst 20 år och högst 23 år eller lägst 65 år under det år som tandvårdsbidraget tidigast kan användas, lämnas bidrag med 600 kronor om året. Förordning ([2024:1101](https://selex.se/eli/sfs/2024/1101)).

</section>
<section id="4" class="paragraf" selex:status="ikraft" selex:ikraft_datum="2026-01-01">

#### 4 §

Allmänt tandvårdsbidrag lämnas med 300 kronor om året.

Bidrag lämnas med 600 kronor om året för patienter som under det år som tandvårdsbidraget tidigast kan användas

1. fyller lägst 20 år och högst 23 år, eller

2. uppnår en ålder som minst motsvarar riktåldern för pension enligt [2 kap. 10 a-10 d §§ socialförsäkringsbalken](https://selex.se/eli/sfs/2010/110#kap2.10a).

När riktåldern för pension ändras ska [2 kap. 10 c § andra stycket socialförsäkringsbalken](https://selex.se/eli/sfs/2010/110#kap2.10c) tillämpas. Förordning ([2025:1441](https://selex.se/eli/sfs/2025/1441)).

</section>

</section>
<section id="särskilt-tandvårdsbidrag">

### Särskilt tandvårdsbidrag

<section id="4a" class="paragraf">

#### 4 a §

Särskilt tandvårdsbidrag får användas för betalning av ersättningsberättigande förebyggande tandvårdsåtgärder om patienten

1. är muntorr på grund av långvarig läkemedelsbehandling,

2. är muntorr på grund av strålbehandling i öron-, näs-, mun- eller halsregionen,

3. har Sjögrens syndrom,

4. har kronisk obstruktiv lungsjukdom och har ordinerats syrgas eller näringsdryck,

5. har cystisk fibros,

6. har ulcerös colit,

7. har Crohns sjukdom,

8. har tarmsvikt,

9. har frätskador på tänderna och anorexia nervosa, bulimia nervosa eller gastroesofageal refluxsjukdom,

10. har svårinställd diabetes,

11. genomgår dialysbehandling,

12. är immunosupprimerad på grund av läkemedelsbehandling, eller

13. har genomgått en organtransplantation.

Om det inte finns särskilda skäl, ska patienten med intyg eller på annat sätt styrka att han eller hon har en sådan sjukdom eller funktionsnedsättning som avses i första stycket. Förordning ([2011:1184](https://selex.se/eli/sfs/2011/1184)).

</section>
<section id="4b" class="paragraf" selex:status="upphord" selex:upphor_datum="2026-01-01">

#### 4 b §

Särskilt tandvårdsbidrag lämnas med högst 600 kr per halvår. Förordning ([2011:1184](https://selex.se/eli/sfs/2011/1184)).

</section>
<section id="4b" class="paragraf" selex:status="ikraft" selex:ikraft_datum="2026-01-01">

#### 4 b §

Särskilt tandvårdsbidrag lämnas med högst 1 000 kronor per halvår. Förordning ([2025:1441](https://selex.se/eli/sfs/2025/1441)).

</section>
<section id="4c" class="paragraf">

#### 4 c §

Socialstyrelsen får meddela ytterligare föreskrifter om

1. de sjukdomar och funktionsnedsättningar som anges i [4 a §](#4a) första stycket, och

2. det underlag som avses i [4 a §](#4a) andra stycket. Förordning ([2011:1184](https://selex.se/eli/sfs/2011/1184)).

</section>

</section>
<section id="abonnemangstandvård">

### Abonnemangstandvård

<section id="4d" class="paragraf">

#### 4 d §

Ett avtal om abonnemangstandvård enligt 2 kap. [2 §](#kap2.2) lagen ([2008:145](https://selex.se/eli/sfs/2008/145)) om statligt tandvårdsstöd behöver inte omfatta tandvård till följd av arbetsskada eller olycksfall i övrigt. Förordning ([2012:784](https://selex.se/eli/sfs/2012/784)).

</section>

</section>
<section id="tandvårdsersättning" selex:status="upphord" selex:upphor_datum="2026-01-01">

### Tandvårdsersättning

<section id="5" class="paragraf" selex:status="upphord" selex:upphor_datum="2026-01-01">

#### 5 §

Tandvårds- och läkemedelsförmånsverket får meddela föreskrifter om

1. vilket belopp som patientens sammanlagda tandvårdskostnader under en ersättningsperiod ska överstiga för att tandvårdsersättning ska kunna lämnas, samt

2. med vilken andel av patientens sammanlagda kostnader överstigande beloppet enligt 1 som tandvårdsersättning ska lämnas. Förordning ([2008:844](https://selex.se/eli/sfs/2008/844)).

</section>

</section>
<section id="allmän-tandvårdsersättning" selex:status="ikraft" selex:ikraft_datum="2026-01-01">

### Allmän tandvårdsersättning

<section id="5" class="paragraf" selex:status="ikraft" selex:ikraft_datum="2026-01-01">

#### 5 §

När patientens sammanlagda kostnader för ersättningsberättigande tandvårdsåtgärder, beräknade enligt 2 kap. [4 §](#kap2.4) andra stycket lagen ([2008:145](https://selex.se/eli/sfs/2008/145)) om statligt tandvårdsstöd, under en ersättningsperiod överstiger 0,0507 prisbasbelopp enligt [2 kap. 6 och 7 §§ socialförsäkringsbalken](https://selex.se/eli/sfs/2010/110#kap2.6), avrundat nedåt till närmaste femtiotal kronor, lämnas allmän tandvårdsersättning med

- 50 procent av den del av de sammanlagda kostnaderna som överstiger 0,0507 prisbasbelopp, avrundat nedåt till närmaste femtiotal kronor, men inte 0,2534 prisbasbelopp, avrundat nedåt till närmaste femtiotal kronor, och

- 85 procent av den del som överstiger 0,2534 prisbasbelopp, avrundat nedåt till närmaste femtiotal kronor.

Det prisbasbelopp som gäller när ersättningsperioden påbörjas ska ligga till grund för beräkningen enligt första stycket under hela ersättningsperioden. Förordning ([2025:1441](https://selex.se/eli/sfs/2025/1441)).

</section>

</section>
<section id="särskild-tandvårdsersättning" selex:status="ikraft" selex:ikraft_datum="2026-01-01">

### Särskild tandvårdsersättning

<section id="5a" class="paragraf" selex:status="ikraft" selex:ikraft_datum="2026-01-01">

#### 5 a §

Särskild tandvårdsersättning får lämnas för

1. behandling av sjukdoms- och smärttillstånd,

2. reparativ vård, och

3. rehabiliterande och habiliterande vård.

Särskild tandvårdsersättning får dock inte lämnas för ny fast tand- eller implantatstödd protetik bakom tandposition 5. Förordning ([2025:1441](https://selex.se/eli/sfs/2025/1441)).

</section>
<section id="5b" class="paragraf" selex:status="ikraft" selex:ikraft_datum="2026-01-01">

#### 5 b §

Särskild tandvårdsersättning får lämnas om patienten fyller minst 67 år under det år då den ersättningsberättigande tandvårdsåtgärden har slutförts.

Ersättning lämnas med 90 procent av referenspriset för tandvårdsåtgärden eller, om vårdgivarens pris för den aktuella patienten är lägre än referenspriset, med 90 procent av vårdgivarens pris för åtgärden. Patienten ska betala 10 procent av det pris som ersättningen beräknas på. Förordning ([2025:1441](https://selex.se/eli/sfs/2025/1441)).

</section>
<section id="6" class="paragraf" selex:status="upphord" selex:upphor_datum="2026-01-01">

#### 6 §

Om en protetisk behandling behöver göras om och den nya behandlingen

1. enligt föreskrifter som meddelats med stöd av [2 §](#2) 1 inte är ersättningsberättigande, och

2. utförs av en annan vårdgivare än den som utförde den behandling som behöver göras om,

får Försäkringskassan lämna ersättning till den vårdgivare som gör om behandlingen med ett belopp motsvarande det belopp som får krävas åter eller räknas av från en annan fordran enligt 4 kap. [3 §](#kap4.3) andra stycket lagen ([2008:145](https://selex.se/eli/sfs/2008/145)) om statligt tandvårdsstöd.

Ersättning enligt första stycket får dock inte överstiga det lägsta av följande belopp:

- vårdgivarens pris för att göra om behandlingen för den aktuella patienten, och

- referenspriset för att göra om behandlingen.

Om den nya behandlingen är mer omfattande eller i övrigt består av andra ersättningsberättigande tandvårdsåtgärder än den behandling som behöver göras om, får tandvårdsersättning lämnas för kostnaderna för dessa åtgärder enligt vad som anges i 2 kap. [4 §](#kap2.4) lagen om statligt tandvårdsstöd. Kostnaderna får dock inte beräknas högre än ett belopp motsvarande skillnaden mellan kostnaden för den nya behandlingen och kostnaden för den behandling som behöver göras om. Beräkningen av kostnaderna för de åtgärder som ingår i behandlingarna ska ske med utgångspunkt i referenspriserna för dessa åtgärder, dock högst vårdgivarens pris för den aktuella patienten. Förordning ([2011:83](https://selex.se/eli/sfs/2011/83)).

</section>

</section>
<section id="protetisk-behandling-som-behöv" selex:status="ikraft" selex:ikraft_datum="2026-01-01">

### Protetisk behandling som behöver göras om

<section id="6" class="paragraf" selex:status="ikraft" selex:ikraft_datum="2026-01-01">

#### 6 §

Om en protetisk behandling behöver göras om får Försäkringskassan lämna ersättning till den vårdgivare som gör om behandlingen med ett belopp motsvarande det belopp som får krävas åter eller räknas av från en annan fordran enligt 4 kap. [3 §](#kap4.3) andra stycket lagen ([2008:145](https://selex.se/eli/sfs/2008/145)) om statligt tandvårdsstöd, under förutsättning att den nya behandlingen

1. inte är ersättningsberättigande enligt föreskrifter som meddelats med stöd av [2 §](#2) 1, och

2. utförs av en annan vårdgivare än den som utförde den behandling som behöver göras om.

Ersättning enligt första stycket får dock inte överstiga det lägsta av följande belopp:

- vårdgivarens pris för att göra om behandlingen för den aktuella patienten, och

- referenspriset för att göra om behandlingen. Förordning ([2025:1441](https://selex.se/eli/sfs/2025/1441)).

</section>
<section id="6a" class="paragraf" selex:status="ikraft" selex:ikraft_datum="2026-01-01">

#### 6 a §

Om en ny behandling enligt [6 §](#6) är mer omfattande eller i övrigt består av andra ersättningsberättigande tandvårdsåtgärder än den behandling som behöver göras om, får allmän tandvårdsersättning lämnas för kostnaderna för dessa åtgärder enligt vad som anges i 2 kap. [4 §](#kap2.4) lagen ([2008:145](https://selex.se/eli/sfs/2008/145)) om statligt tandvårdsstöd. Kostnaderna får dock inte beräknas högre än ett belopp motsvarande skillnaden mellan kostnaden för den nya behandlingen och kostnaden för den behandling som behöver göras om. Beräkningen av kostnaderna för de åtgärder som ingår i behandlingarna ska ske med utgångspunkt i referenspriserna för dessa åtgärder. Om vårdgivarens pris för den aktuella patienten är lägre än referenspriset, ska dock beräkningen ske med utgångspunkt i vårdgivarens pris.

Om den nya behandlingen är mer omfattande eller i övrigt består av andra tandvårdsåtgärder än den behandling som behöver göras om och dessa åtgärder berättigar patienten till särskild tandvårdsersättning, får sådan ersättning lämnas med 90 procent av ett belopp motsvarande skillnaden mellan referenspriserna för de åtgärder som ingår i den nya behandlingen och referenspriserna för de åtgärder som ingår i den behandling som behöver göras om. Om vårdgivarens pris för den aktuella patienten är lägre än referenspriset, ska dock beräkningen ske med utgångspunkt i vårdgivarens pris. Förordning ([2025:1441](https://selex.se/eli/sfs/2025/1441)).

</section>

</section>
<section id="ersättning-vid-krav-på-förhand" selex:status="ikraft" selex:ikraft_datum="2026-01-01">

### Ersättning vid krav på förhandsprövning

<section id="7" class="paragraf">

#### 7 §

Ersättning lämnas inte för en tandvårdsåtgärd som har utförts utan att en förhandsprövning har gjorts där sådan krävs. Detta gäller dock inte om åtgärden har varit av sådan karaktär att det av odontologiska eller medicinska skäl varit nödvändigt att genomföra den utan att invänta en förhandsprövning eller om det i övrigt funnits särskilda skäl att påbörja åtgärden innan en förhandsprövning har gjorts.

</section>

</section>
<section id="vårdgivarens-ansvar-gentemot-p">

### Vårdgivarens ansvar gentemot patienten

<section id="8" class="paragraf">

#### 8 §

Vårdgivaren ska tillhandahålla prislistor med uppgifter om

1. vårdgivarens priser samt referenspriser för de ersättningsberättigande tandvårdsåtgärder som vårdgivaren utför,

2. vilka garantier som vårdgivaren lämnar för sina arbeten, samt

3. patientens rätt att på begäran få skriftlig information om vilka material som använts vid protetiska arbeten och andra behandlingar som syftat till att permanent ersätta förlorad vävnad.

</section>
<section id="9" class="paragraf" selex:status="upphord" selex:upphor_datum="2026-01-01">

#### 9 §

Om vårdgivaren föreslår en tandvårdsåtgärd som inte är ersättningsberättigande, ska vårdgivaren upplysa patienten huruvida det finns någon annan åtgärd som kan berättiga till statligt tandvårdsstöd.

</section>
<section id="9" class="paragraf" selex:status="ikraft" selex:ikraft_datum="2026-01-01">

#### 9 §

Om vårdgivaren föreslår en tandvårdsåtgärd som inte är ersättningsberättigande, ska vårdgivaren i förekommande fall upplysa patienten om vilka alternativa åtgärder som kan berättiga till statligt tandvårdsstöd.

Om vårdgivaren föreslår en tandvårdsåtgärd som kan berättiga till allmän tandvårdsersättning, ska vårdgivaren i förekommande fall upplysa patienten om vilka åtgärder som kan berättiga till särskild tandvårdsersättning. Förordning ([2025:1441](https://selex.se/eli/sfs/2025/1441)).

</section>
<section id="10" class="paragraf" selex:status="upphord" selex:upphor_datum="2026-01-01">

#### 10 §

Om en patient behöver behandlas vid mer än ett tillfälle, ska vårdgivaren ge patienten en preliminär skriftlig prisuppgift över den totala behandlingskostnaden.

Om patienten behöver en mer omfattande behandling, ska vårdgivaren även ge patienten en skriftlig behandlingsplan. Behandlingsplanen ska innehålla uppgifter om

1. vilken diagnos som har ställts,

2. den föreslagna behandlingen och skälen för denna,

3. eventuella alternativa behandlingsförslag,

4. huruvida tandvårdsåtgärderna är ersättningsberättigande, samt

5. vårdgivarens priser, referenspriser och åtgärdskoder för tandvårdsåtgärderna.

</section>
<section id="10" class="paragraf" selex:status="ikraft" selex:ikraft_datum="2026-01-01">

#### 10 §

Om en patient behöver behandlas vid fler än ett tillfälle, ska vårdgivaren ge patienten en preliminär skriftlig prisuppgift över den totala behandlingskostnaden. För varje tandvårdsåtgärd ska det, i förekommande fall, framgå huruvida åtgärden kan berättiga till allmän eller särskild tandvårdsersättning.

Om patienten behöver en mer omfattande behandling, ska vårdgivaren även ge patienten en skriftlig behandlingsplan. Behandlingsplanen ska innehålla uppgifter om

1. vilken diagnos som har ställts,

2. den föreslagna behandlingen och skälen för denna,

3. eventuella alternativa behandlingsförslag,

4. huruvida tandvårdsåtgärderna är ersättningsberättigande, samt

5. vårdgivarens priser, referenspriser och åtgärdskoder för tandvårdsåtgärderna. Förordning ([2025:1441](https://selex.se/eli/sfs/2025/1441)).

</section>
<section id="11" class="paragraf">

#### 11 §

På det kvitto som patienten får över erlagd betalning, ska vårdgivaren ange

1. sitt pris för varje utförd tandvårdsåtgärd för den aktuella patienten,

2. referenspris och åtgärdskod för varje utförd tandvårdsåtgärd, samt

3. i förekommande fall den ersättning som lämnas enligt lagen ([2008:145](https://selex.se/eli/sfs/2008/145)) om statligt tandvårdsstöd.

Om tandtekniskt arbete har ingått i behandlingen, ska det till kvittot fogas en kopia av det underlag som det tandtekniska laboratoriet lämnat över kostnaderna för det tandtekniska arbetet.

</section>
<section id="12" class="paragraf">

#### 12 §

Efter varje undersökning som inte enbart har avsett enstaka tänder eller ett enstaka problem, ska vårdgivaren upprätta ett undersökningsprotokoll. Protokollet ska lämnas till patienten direkt efter undersökningen.

</section>
<section id="13" class="paragraf">

#### 13 §

Vårdgivaren ska, om det inte finns särskilda skäl, efter utförd undersökning eller behandling erbjuda patienten att få en kallelse till en ny undersökning inom lämplig tid.

</section>
<section id="14" class="paragraf" selex:status="upphord" selex:upphor_datum="2026-01-01">

#### 14 §

Försäkringskassan ska på begäran av en vårdgivare tillhandahålla uppgifter enligt 4 kap. [1 §](#kap4.1) lagen ([2008:145](https://selex.se/eli/sfs/2008/145)) om statligt tandvårdsstöd om

1. huruvida patienten omfattas av rätten till statligt tandvårdsstöd,

2. patientens utnyttjande av tandvårdsbidrag,

3. patientens sammanlagda kostnader för ersättningsberättigande tandvårdsåtgärder som har slutförts under pågående ersättningsperiod,

4. vilket datum pågående ersättningsperiod började löpa,

5. vilket datum den senast slutförda ersättningsberättigande tandvårdsåtgärden slutfördes,

6. förekomst av avtal om abonnemangstandvård enligt 2 kap. [2 §](#kap2.2) lagen om statligt tandvårdsstöd samt, i förekommande fall, abonnemangsperiod för avtalet och vilken tandvård som omfattas av det, och

7. beslut i ärenden om förhandsprövning enligt 4 kap. [5 a §](#kap4.5a) lagen om statligt tandvårdsstöd.

Uppgifterna får endast avse patienter som vårdgivaren står i begrepp att behandla eller har behandlat. Förordning ([2011:1184](https://selex.se/eli/sfs/2011/1184)).

</section>

</section>
<section id="försäkringskassans-uppgiftssky" selex:status="ikraft" selex:ikraft_datum="2026-01-01">

### Försäkringskassans uppgiftsskyldighet mot vårdgivaren

<section id="14" class="paragraf" selex:status="ikraft" selex:ikraft_datum="2026-01-01">

#### 14 §

Försäkringskassan ska på begäran av en vårdgivare tillhandahålla uppgifter enligt 4 kap. [1 §](#kap4.1) lagen ([2008:145](https://selex.se/eli/sfs/2008/145)) om statligt tandvårdsstöd om

1. huruvida patienten omfattas av rätten till statligt tandvårdsstöd,

2. huruvida patienten är berättigad till särskild tandvårdsersättning,

3. patientens utnyttjande av tandvårdsbidrag,

4. patientens sammanlagda kostnader för tandvårdsåtgärder som kan berättiga till allmän tandvårdsersättning och som har slutförts under pågående ersättningsperiod,

5. vilket datum den pågående ersättningsperioden började löpa,

6. vilket datum den senaste tandvårdsåtgärden som kan berättiga till allmän tandvårdsersättning slutfördes,

7. det finns avtal om abonnemangstandvård enligt 2 kap. [2 §](#kap2.2) lagen om statligt tandvårdsstöd samt, i förekommande fall, abonnemangsperiod för avtalet och vilken tandvård som omfattas av det, och

8. beslut i ärenden om förhandsprövning enligt 4 kap. [5 a §](#kap4.5a) lagen om statligt tandvårdsstöd.

Uppgifterna får endast avse patienter som vårdgivaren står i begrepp att behandla eller har behandlat. Förordning ([2025:1441](https://selex.se/eli/sfs/2025/1441)).

</section>

</section>
<section id="vårdgivarens-uppgiftsskyldighe">

### Vårdgivarens uppgiftsskyldighet

<section id="15" class="paragraf" selex:status="upphord" selex:upphor_datum="2026-01-01">

#### 15 §

Vårdgivaren ska upprätta ett underlag för uppföljning och statistik samt för beräkning av statligt tandvårdsstöd för samtliga ersättningsberättigande tandvårdsåtgärder som vårdgivaren har utfört på en patient. Underlaget ska ges in till Försäkringskassan inom två veckor från det att respektive tandvårdsåtgärd har slutförts.

Underlaget ska innehålla uppgifter om

1. behandlande tandläkares eller tandhygienists namn och personnummer,

2. patientens namn och personnummer,

3. datum när åtgärden slutfördes,

4. tillstånds- och åtgärdskod för den åtgärd som är ersättningsberättigande i det enskilda fallet,

5. tillstånds- och åtgärdskod för den faktiskt utförda åtgärden, om denna inte är ersättningsberättigande i det enskilda fallet,

6. tandnummer och tandposition,

7. vårdgivarens totala pris för den utförda åtgärden för den aktuella patienten, och

8. grunden för begäran om ersättning i form av särskilt tandvårdsbidrag.

I samband med begäran om ersättning i form av allmänt tandvårdsbidrag ska vårdgivaren även lämna uppgift till Socialstyrelsen om patientens antal kvarvarande respektive intakta tänder.

Uppgiftsskyldigheten gäller även sådan tandvård som omfattas av ett gällande abonnemangsavtal. Förordning ([2019:116](https://selex.se/eli/sfs/2019/116)).

</section>
<section id="15" class="paragraf" selex:status="ikraft" selex:ikraft_datum="2026-01-01">

#### 15 §

Vårdgivaren ska upprätta ett underlag för uppföljning och statistik samt för beräkning av statligt tandvårdsstöd för samtliga ersättningsberättigande tandvårdsåtgärder som vårdgivaren har utfört på en patient. Underlaget ska lämnas in till Försäkringskassan inom två veckor från det att respektive tandvårdsåtgärd har slutförts.

Underlaget ska innehålla uppgifter om

1. behandlande tandläkares eller tandhygienists namn och personnummer,

2. patientens namn och personnummer,

3. datum för när åtgärden slutfördes,

4. tillstånds- och åtgärdskod för den åtgärd som är ersättningsberättigande i det enskilda fallet,

5. tillstånds- och åtgärdskod för den faktiskt utförda åtgärden, om denna inte är ersättningsberättigande i det enskilda fallet,

6. tandnummer och tandposition,

7. vårdgivarens pris för den utförda åtgärden för den aktuella patienten, och

8. grunden för begäran om ersättning i form av särskilt tandvårdsbidrag.

I samband med begäran om ersättning i form av allmänt tandvårdsbidrag ska vårdgivaren även lämna uppgift till Socialstyrelsen om patientens antal kvarvarande respektive intakta tänder.

Uppgiftsskyldigheten gäller även sådan tandvård som omfattas av ett gällande abonnemangsavtal. Förordning ([2025:1441](https://selex.se/eli/sfs/2025/1441)).

</section>
<section id="16" class="paragraf">

#### 16 §

När ett avtal om abonnemangstandvård enligt 2 kap. [2 §](#kap2.2) lagen ([2008:145](https://selex.se/eli/sfs/2008/145)) om statligt tandvårdsstöd har ingåtts eller upphört att gälla i förtid, ska vårdgivaren inom två veckor från det att avtalet har ingåtts eller upphört att gälla lämna uppgift om detta till Försäkringskassan.

När ett avtal har ingåtts ska uppgift lämnas om

1. abonnemangsperioden,

2. vilken tandvård som omfattas av avtalet, och

3. avgiften för abonnemanget.

</section>

</section>
<section id="inlämnande-av-uppgifter">

### Inlämnande av uppgifter

<section id="17" class="paragraf">

#### 17 §

Underlag enligt [15 §](#15) första och andra styckena, uppgifter enligt [15 §](#15) tredje stycket och [16 §](#16) samt ansökan om förhandsprövning och ansökan om ersättning enligt lagen ([2008:145](https://selex.se/eli/sfs/2008/145)) om statligt tandvårdsstöd ska lämnas på elektronisk väg.

Försäkringskassan får meddela föreskrifter om i vilka fall uppgifter får lämnas på annat sätt.

</section>

</section>
<section id="anslutningen-till-försäkringsk">

### Anslutningen till Försäkringskassans elektroniska system för statligt tandvårdsstöd

<section id="18" class="paragraf">

#### 18 §

Ansökan om anslutning till Försäkringskassans elektroniska system för statligt tandvårdsstöd ska göras av vårdgivaren. Ansökan ska vara skriftlig och ges in till Försäkringskassan.

För att bli ansluten till det elektroniska systemet ska vårdgivaren vara legitimerad tandläkare eller tandhygienist eller, genom anställning eller på annat sätt, anlita sådan personal. Vårdgivare i enskilt bedriven verksamhet ska vidare vara godkänd för F-skatt för att bli ansluten till systemet.

I ansökan ska vårdgivaren lämna uppgift om följande personer:

1. i aktiebolag och ekonomiska föreningar den verkställande direktören, om det finns en sådan, samtliga styrelseledamöter och styrelsesuppleanter samt andra som genom ledande ställning eller på annat sätt har ett bestämmande inflytande över verksamheten,

2. i aktiebolag och ekonomiska föreningar som är fåmansföretag enligt [56 kap. 2 § inkomstskattelagen](https://selex.se/eli/sfs/1999/1229#kap56.2) ([1999:1229](https://selex.se/eli/sfs/1999/1229)) samtliga delägare,

3. i kommanditbolag och andra handelsbolag samtliga bolagsmän och andra som genom ledande ställning eller på annat sätt har ett bestämmande inflytande över verksamheten,

4. i enskild näringsverksamhet den enskilde näringsidkaren,

5. verksamhetschefen, och

6. samtliga behandlande tandläkare eller tandhygienister om det finns tio eller färre sådana hos vårdgivaren.

Vårdgivaren ska även ange om någon av de personer som anges i tredje stycket tidigare har varit vårdgivare eller verksamma hos en vårdgivare som varit ansluten till Försäkringskassans elektroniska system för statligt tandvårdsstöd. Förordning ([2017:432](https://selex.se/eli/sfs/2017/432)).

</section>
<section id="18a" class="paragraf">

#### 18 a §

Om vårdgivaren efter det att en ansökan enligt [18 §](#18) har gjorts inte längre uppfyller de krav som anges i [18 §](#18) andra stycket, eller om någon sådan person som anges i [18 §](#18) tredje stycket ersätts av en annan person eller om någon annan person tillkommer, ska vårdgivaren utan dröjsmål anmäla detta till Försäkringskassan. Förordning ([2019:114](https://selex.se/eli/sfs/2019/114)).

</section>
<section id="18b" class="paragraf" selex:status="upphord" selex:upphor_datum="2026-01-01">

#### 18 b §

Försäkringskassan får neka en vårdgivare anslutning till det elektroniska systemet för statligt tandvårdsstöd om vårdgivaren inte uppfyller kraven i [18 §](#18) andra-fjärde styckena.

Anslutning får även nekas om någon av de personer som vårdgivaren lämnat uppgift om enligt [18 §](#18) tredje stycket tidigare har varit vårdgivare eller verksam hos en vårdgivare som varit ansluten till Försäkringskassans elektroniska system för statligt tandvårdsstöd och den vårdgivaren allvarligt har åsidosatt bestämmelserna i lagen ([2008:145](https://selex.se/eli/sfs/2008/145)) om statligt tandvårdsstöd eller i föreskrifter som har meddelats med stöd av lagen och som avser vårdgivarens skyldigheter eller förutsättningar för ersättning. Förordning ([2019:114](https://selex.se/eli/sfs/2019/114)).

</section>
<section id="18b" class="paragraf" selex:status="ikraft" selex:ikraft_datum="2026-01-01">

#### 18 b §

Försäkringskassan får neka en vårdgivare anslutning till det elektroniska systemet för statligt tandvårdsstöd om vårdgivaren inte uppfyller kraven i [18 §](#18) andra-fjärde styckena.

Anslutning får även nekas om någon av de personer som vårdgivaren har lämnat uppgift om enligt [18 §](#18) tredje stycket tidigare har varit vårdgivare eller verksam hos en vårdgivare som varit ansluten till Försäkringskassans elektroniska system för statligt tandvårdsstöd och den vårdgivaren allvarligt har åsidosatt bestämmelserna i lagen ([2008:145](https://selex.se/eli/sfs/2008/145)) om statligt tandvårdsstöd eller i föreskrifter som har meddelats i anslutning till lagen och som avser vårdgivarens skyldigheter eller förutsättningar för ersättning.

Anslutning ska nekas om verksamheten inte förekommer i det register som förs enligt 2 kap. [11 §](#kap2.11) första stycket patientsäkerhetslagen ([2010:659](https://selex.se/eli/sfs/2010/659)), om tillståndet för verksamheten har återkallats eller om verksamheten har förbjudits enligt 7 kap. 26, 27, 28 eller [28 b §](#28b) samma lag. Förordning ([2025:1441](https://selex.se/eli/sfs/2025/1441)).

</section>
<section id="19" class="paragraf" selex:status="upphord" selex:upphor_datum="2026-01-01">

#### 19 §

Försäkringskassan får besluta att anslutningen till det elektroniska systemet för statligt tandvårdsstöd ska upphöra om vårdgivaren

1. skriftligen begär att anslutningen ska upphöra,

2. har upphört att bedriva tandvård,

3. inte längre uppfyller de krav som anges i [18 §](#18) andra stycket,

4. ersätter en sådan person som anges i [18 §](#18) tredje stycket med en annan person eller om någon annan person tillkommer och det medför att förhållandena är sådana att vårdgivaren hade nekats anslutning enligt [18 b §](#18b) andra stycket om det varit fråga om en ansökan om anslutning,

5. allvarligt har åsidosatt bestämmelserna i lagen ([2008:145](https://selex.se/eli/sfs/2008/145)) om statligt tandvårdsstöd eller i föreskrifter som har meddelats med stöd av lagen och som avser vårdgivarens skyldigheter eller förutsättningar för ersättning, eller

6. inte har påbörjat verksamheten senast sex månader efter det att Försäkringskassan meddelat beslut om anslutning.

Om en anslutning har upphört enligt första stycket, får beslut om ny anslutning meddelas efter ansökan om förutsättningarna för anslutning är uppfyllda. Förordning ([2019:114](https://selex.se/eli/sfs/2019/114)).

</section>
<section id="19" class="paragraf" selex:status="ikraft" selex:ikraft_datum="2026-01-01">

#### 19 §

Försäkringskassan får besluta att anslutningen till det elektroniska systemet för statligt tandvårdsstöd ska upphöra om vårdgivaren

1. skriftligen begär att anslutningen ska upphöra,

2. har upphört att bedriva tandvårdsverksamhet,

3. inte längre uppfyller de krav som anges i [18 §](#18) andra stycket,

4. hade nekats anslutning enligt [18 b §](#18b) andra stycket om det varit fråga om en ansökan om anslutning,

5. allvarligt har åsidosatt bestämmelserna i lagen ([2008:145](https://selex.se/eli/sfs/2008/145)) om statligt tandvårdsstöd eller i föreskrifter som har meddelats i anslutning till den lagen och som avser vårdgivarens skyldigheter eller förutsättningar för ersättning,

6. inte har påbörjat verksamheten senast sex månader efter det att Försäkringskassan meddelat beslut om anslutning, eller

7. har lämnat oriktig eller vilseledande uppgift i ansökan om anslutning eller inte har lämnat uppgift på begäran i ett ärende om upphörande av anslutningen, om uppgiften är av betydelse för tillämpningen av lagen om statligt tandvårdsstöd eller föreskrifter som har meddelats i anslutning till lagen.

Försäkringskassan ska besluta att anslutningen till det elektroniska systemet ska upphöra för verksamhet

1. som inte förekommer i det register som förs enligt 2 kap. [11 §](#kap2.11) första stycket patientsäkerhetslagen ([2010:659](https://selex.se/eli/sfs/2010/659)),

2. vars tillstånd har återkallats, eller

3. som har förbjudits enligt 7 kap. 26, 27, 28 eller [28 b §](#28b) samma lag.

Om en anslutning har upphört, får beslut om ny anslutning meddelas efter ansökan om förutsättningarna för anslutning är uppfyllda. Förordning ([2025:1441](https://selex.se/eli/sfs/2025/1441)).

</section>

</section>
<section id="försäkringskassans-uppgiftssky" selex:status="upphord" selex:upphor_datum="2026-01-01">

### Försäkringskassans uppgiftsskyldighet

<section id="19a" class="paragraf" selex:status="upphavd" selex:upphor_datum="2026-01-01" selex:upphavd="true">

#### /Ny beteckning 21 § U:2026-01-01/ 19 a §

För att Tandvårds- och läkemedelsförmånsverket ska kunna fullgöra sin verksamhet i fråga om beslut om utformningen av det statliga tandvårdsstödet och följa upp utvecklingen på tandvårdsområdet ska Försäkringskassan till verket lämna uppgifter om:

1. löpnummer för patientens personnummer och i förekommande fall samordningsnummer,

2. patientens kön och ålder, tillstånds- respektive åtgärdskod för den utförda åtgärden, tandnummer och tandposition, datum när åtgärden slutfördes samt i förekommande fall om patienten remitterats för åtgärden till tandläkare med bevis om specialistkompetens,

3. patientens ersättningsperiod, start- och slutdatum samt nyttjande av tandvårdsbidrag,

4. vårdgivarens pris för den utförda åtgärden för den aktuella patienten samt om huruvida behandlande tandläkare har bevis om specialistkompetens,

5. i förekommande fall avtal om abonnemangstandvård enligt 2 kap. [2 §](#kap2.2) lagen ([2008:145](https://selex.se/eli/sfs/2008/145)) om statligt tandvårdsstöd, abonnemangsperiod och om utförd tandvård som omfattas av sådant avtal samt avgiften för abonnemanget,

6. referenspris per utförd åtgärd, med vilket belopp patienten har fått statligt tandvårdsstöd, patientens pris per besök, ersättningsgrundande belopp per besök, vårdgivares pris för besök, ackumulerat ersättningsgrundande belopp under ersättningsperioden samt förekommande korrigeringsbelopp,

7. tandvårdsmottagningens geografiska läge i fråga om län och uppgifter om slag av vårdgivare: offentlig, privat eller annan, eller i förekommande fall om åtgärden utfördes i ett annat EU- eller EES-land,

8. löpnummer för vårdgivares organisationsnummer och tandvårdsmottagning,

9. datum när vårdgivares fordran mot staten uppkommer, datum när vårdgivares fordran mot staten regleras, datum när ärendet registreras eller ändras i databas hos Försäkringskassan, och

10. löpnummer för administrativa uppgifter som ärendenummer, radnummer från databas hos Försäkringskassan, ärendetyp och ärendestatus.

Varje personnummer, samordningsnummer, organisationsnummer och tandvårdsmottagningsnummer ska innan uppgifter enligt första stycket lämnas ut vara krypterade på ett sådant sätt att identifiering inte är möjlig.

Uppgifterna får lämnas ut på medium för automatiserad behandling. Förordning ([2019:116](https://selex.se/eli/sfs/2019/116)).

</section>
<section id="19b" class="paragraf" selex:status="upphavd" selex:upphor_datum="2026-01-01" selex:upphavd="true">

#### /Ny beteckning 22 § U:2026-01-01/ 19 b §

För att Tandvårds- och läkemedelsförmånsverket ska kunna fullgöra sin verksamhet i fråga om att tillhandahålla information i en prisjämförelsetjänst för tandvård inom det statliga tandvårdsstödet ska Försäkringskassan till verket lämna uppgifter om:

1. åtgärdskod och tandvårdsmottagningens pris för varje utförd åtgärd samt i förekommande fall om patienten remitterats för åtgärden till tandläkare med bevis om specialistkompetens,

2. datum när åtgärden slutfördes,

3. Försäkringskassans mottagningsidentitet och tandvårdsmottagningens namn, adress, postnummer och ort,

4. datum för tandvårdsmottagningens anslutning till Försäkringskassans elektroniska system för statligt tandvårdsstöd och datum när anslutningen ska upphöra,

5. vårdgivarens namn, adress, postnummer, ort och organisationsnummer samt slag av vårdgivare: offentlig, privat eller annan, och

6. administrativa uppgifter som ärendetyp, ärendestatus och åtgärdsstatus.

Uppgifterna får lämnas ut på medium för automatiserad behandling. Förordning ([2019:116](https://selex.se/eli/sfs/2019/116)).

</section>

</section>
<section id="övriga-bemyndiganden" selex:status="upphord" selex:upphor_datum="2026-01-01">

### Övriga bemyndiganden

<section id="20" class="paragraf" selex:status="upphavd" selex:upphor_datum="2026-01-01" selex:upphavd="true">

#### /Ny beteckning 26 § U:2026-01-01/ 20 §

Försäkringskassan får meddela föreskrifter om

1. ansökan om samt beräkning och utbetalning av ersättning enligt lagen ([2008:145](https://selex.se/eli/sfs/2008/145)) om statligt tandvårdsstöd,

2. abonnemangstandvård,

3. anmälan om ny ersättningsperiod enligt 2 kap. [4 §](#kap2.4) lagen om statligt tandvårdsstöd och om när en sådan period ska börja löpa,

4. anslutningen till Försäkringskassans elektroniska system för statligt tandvårdsstöd,

5. vårdgivarens uppgiftsskyldighet enligt 3 kap. [3 §](#kap3.3) första stycket lagen om statligt tandvårdsstöd,

6. ansökan om förhandsprövning,

7. prislistor enligt [8 §](#8),

8. behandlingsplaner enligt [10 §](#10), samt

9. undersökningsprotokoll enligt [12 §](#12).

Försäkringskassan får meddela ytterligare föreskrifter om verkställigheten av lagen om statligt tandvårdsstöd och av denna förordning.

</section>
<section id="20" class="paragraf" selex:status="ikraft" selex:ikraft_datum="2026-01-01">

#### 20 §

Vårdgivaren ska årligen betala en avgift för anslutning till det elektroniska systemet för statligt tandvårdsstöd om 5 000 kronor för varje mottagning. Förordning ([2025:1441](https://selex.se/eli/sfs/2025/1441)).

</section>
<section id="21" class="paragraf" selex:status="upphavd" selex:upphor_datum="2026-01-01" selex:upphavd="true">

#### /Ny beteckning 27 § U:2026-01-01/ 21 §

Socialstyrelsen får meddela föreskrifter om vårdgivarens uppgiftsskyldighet enligt 3 kap. [3 §](#kap3.3) andra stycket lagen ([2008:145](https://selex.se/eli/sfs/2008/145)) om statligt tandvårdsstöd.

</section>

</section>
<section id="försäkringskassans-uppgiftssky" selex:status="ikraft" selex:ikraft_datum="2026-01-01">

### Försäkringskassans uppgiftsskyldighet mot myndigheter

<section id="21" class="paragraf" selex:status="ikraft" selex:ikraft_datum="2026-01-01">

#### 21 §

För att Tandvårds- och läkemedelsförmånsverket ska kunna fullgöra sin verksamhet i fråga om beslut om utformningen av det statliga tandvårdsstödet och följa upp utvecklingen på tandvårdsområdet, ska Försäkringskassan lämna uppgifter till verket om

1. löpnummer för patientens personnummer och i förekommande fall samordningsnummer,

2. patientens kön och ålder, tillstånds- respektive åtgärdskod för den utförda åtgärden, tandnummer och tandposition, datum för när åtgärden slutfördes samt i förekommande fall om patienten remitterats för åtgärden till tandläkare med bevis om specialistkompetens,

3. patientens ersättningsperiod, start- och slutdatum samt nyttjande av tandvårdsbidrag,

4. vårdgivarens pris för den utförda åtgärden för den aktuella patienten samt om huruvida behandlande tandläkare har bevis om specialistkompetens,

5. i förekommande fall avtal om abonnemangstandvård enligt 2 kap. [2 §](#kap2.2) lagen ([2008:145](https://selex.se/eli/sfs/2008/145)) om statligt tandvårdsstöd, abonnemangsperiod och om utförd tandvård som omfattas av sådant avtal samt avgiften för abonnemanget,

6. referenspris per utförd åtgärd, med vilket belopp patienten har fått statligt tandvårdsstöd per åtgärd och om tandvårdsersättningen är allmän eller särskild, patientens pris per besök, ersättningsgrundande belopp per besök, vårdgivares pris för besök, ackumulerat ersättningsgrundande belopp under ersättningsperioden och förekommande korrigeringsbelopp,

7. det län där tandvårdsmottagningen är belägen och huruvida vårdgivaren är offentlig, privat eller av annat slag, alternativt att åtgärden utfördes i ett annat EU- eller EES- land,

8. löpnummer för vårdgivares organisationsnummer och tandvårdsmottagning,

9. datum för när vårdgivares fordran mot staten uppkommer, när vårdgivares fordran mot staten regleras och när ärendet registreras eller ändras i databas hos Försäkringskassan, och

10. löpnummer för administrativa uppgifter som ärendenummer, radnummer från databas hos Försäkringskassan, ärendetyp och ärendestatus.

Varje personnummer, samordningsnummer, organisationsnummer och tandvårdsmottagningsnummer ska innan uppgifter enligt första stycket lämnas ut vara krypterade på ett sådant sätt att identifiering inte är möjlig. Förordning ([2025:1441](https://selex.se/eli/sfs/2025/1441)).

</section>
<section id="22" class="paragraf" selex:status="upphavd" selex:upphor_datum="2026-01-01" selex:upphavd="true">

#### /Ny beteckning 28 § U:2026-01-01/ 22 §

Tandvårds- och läkemedelsförmånsverket får meddela föreskrifter om när förhandsprövning ska ske i andra fall än som avses i 4 kap. 5–[6 §](#6)§ lagen ([2008:145](https://selex.se/eli/sfs/2008/145)) om statligt tandvårdsstöd. Förordning ([2011:1184](https://selex.se/eli/sfs/2011/1184)).

</section>
<section id="22" class="paragraf" selex:status="ikraft" selex:ikraft_datum="2026-01-01">

#### 22 §

För att Tandvårds- och läkemedelsförmånsverket ska kunna fullgöra sin verksamhet i fråga om att tillhandahålla information i en prisjämförelsetjänst för tandvård inom det statliga tandvårdsstödet samt följa upp utvecklingen på tandvårdsområdet, ska Försäkringskassan lämna uppgifter till verket om

1. åtgärdskod och tandvårdsmottagningens pris för varje utförd åtgärd samt i förekommande fall om patienten är berättigad till särskild tandvårdsersättning eller har remitterats för åtgärden till tandläkare med bevis om specialistkompetens,

2. datum för när åtgärden slutfördes,

3. Försäkringskassans mottagningsidentitet och tandvårdsmottagningens namn, adress, postnummer och ort,

4. datum för tandvårdsmottagningens anslutning till Försäkringskassans elektroniska system för statligt tandvårdsstöd och datum för när anslutningen ska upphöra,

5. vårdgivarens namn, adress, postnummer, ort och organisationsnummer samt huruvida vårdgivaren är offentlig, privat eller av annat slag, och

6. administrativa uppgifter som ärendetyp, ärendestatus och åtgärdsstatus. Förordning ([2025:1441](https://selex.se/eli/sfs/2025/1441)).

</section>
<section id="23" class="paragraf" selex:status="ikraft" selex:ikraft_datum="2026-01-01">

#### 23 §

För att Inspektionen för vård och omsorg ska kunna fullgöra sin skyldighet enligt 7 kap. [28 a §](#kap7.28a) patientsäkerhetslagen ([2010:659](https://selex.se/eli/sfs/2010/659)) att ompröva tillstånd att bedriva tandvårdsverksamhet, ska Försäkringskassan skyndsamt till inspektionen sända en kopia av ett beslut som innebär nekad anslutning till Försäkringskassans elektroniska system för statligt tandvårdsstöd eller att en anslutning ska upphöra. Förordning ([2025:1441](https://selex.se/eli/sfs/2025/1441)).

</section>
<section id="24" class="paragraf" selex:status="ikraft" selex:ikraft_datum="2026-01-01">

#### 24 §

I andra fall än som avses i [23 §](#23) ska Försäkringskassan anmäla till Inspektionen för vård och omsorg om det finns anledning att anta att

1. en privat vårdgivare yrkesmässigt bedriver tandvårdsverksamhet utan nödvändigt tillstånd enligt 2 kap. [4 §](#kap2.4) patientsäkerhetslagen ([2010:659](https://selex.se/eli/sfs/2010/659)), eller

2. en tillståndshavares lämplighet att bedriva sådan verksamhet kan ifrågasättas.

Av anmälan ska det framgå vilka omständigheter som ligger till grund för ett antagande enligt första stycket. Förordning ([2025:1441](https://selex.se/eli/sfs/2025/1441)).

</section>
<section id="25" class="paragraf" selex:status="ikraft" selex:ikraft_datum="2026-01-01">

#### 25 §

För att Inspektionen för vård och omsorg ska kunna pröva tillstånd och utöva tillsyn över tandvården, ska Försäkringskassan på begäran lämna uppgift till inspektionen om i vilken omfattning och på vilka grunder som Försäkringskassan under en angiven period har beslutat att ersättning som är hänförlig till en viss vårdgivare, mottagning eller behandlare ska återbetalas eller avräknas från en annan fordran som vårdgivaren har på ersättning. Förordning ([2025:1441](https://selex.se/eli/sfs/2025/1441)).

</section>

</section>
<section id="övriga-bemyndiganden" selex:status="ikraft" selex:ikraft_datum="2026-01-01">

### Övriga bemyndiganden

<section id="26" class="paragraf" selex:status="ikraft" selex:ikraft_datum="2026-01-01">

#### 26 §

Försäkringskassan får meddela föreskrifter om

1. ansökan om samt beräkning och utbetalning av ersättning enligt lagen ([2008:145](https://selex.se/eli/sfs/2008/145)) om statligt tandvårdsstöd,

2. abonnemangstandvård,

3. anmälan om ny ersättningsperiod enligt 2 kap. [4 §](#kap2.4) lagen om statligt tandvårdsstöd och om när en sådan period ska börja löpa,

4. anslutningen till Försäkringskassans elektroniska system för statligt tandvårdsstöd och betalning av avgift för anslutningen,

5. vårdgivarens uppgiftsskyldighet enligt 3 kap. [3 §](#kap3.3) första stycket lagen om statligt tandvårdsstöd,

6. ansökan om förhandsprövning,

7. prislistor enligt [8 §](#8),

8. behandlingsplaner enligt [10 §](#10), och

9. undersökningsprotokoll enligt [12 §](#12).

Försäkringskassan får meddela ytterligare föreskrifter om verkställigheten av lagen om statligt tandvårdsstöd och av denna förordning. Förordning ([2025:1441](https://selex.se/eli/sfs/2025/1441)).

</section>
<section id="27" class="paragraf" selex:status="ikraft" selex:ikraft_datum="2026-01-01">

#### 27 §

Socialstyrelsen får meddela föreskrifter om

1. kraven för ersättning enligt 3 kap. [1 §](#kap3.1) första stycket 2 lagen ([2008:145](https://selex.se/eli/sfs/2008/145)) om statligt tandvårdsstöd, och

2. vårdgivarens uppgiftsskyldighet enligt 3 kap. [3 §](#kap3.3) andra stycket samma lag. Förordning ([2025:1441](https://selex.se/eli/sfs/2025/1441)).

</section>
<section id="28" class="paragraf" selex:status="ikraft" selex:ikraft_datum="2026-01-01">

#### 28 §

Tandvårds- och läkemedelsförmånsverket får meddela föreskrifter om när förhandsprövning ska ske i andra fall än som avses i 4 kap. 5–[6 §](#6)§ lagen ([2008:145](https://selex.se/eli/sfs/2008/145)) om statligt tandvårdsstöd. Förordning ([2025:1441](https://selex.se/eli/sfs/2025/1441)).


</section>

</section>
<section id="övergångsbestämmelser" selex:status="upphavd" selex:upphavd="true">

### Övergångsbestämmelser

[2008:193](https://selex.se/eli/sfs/2008/193)

1. Denna förordning träder i kraft den 1 juli 2008, då förordningen ([1998:1337](https://selex.se/eli/sfs/1998/1337)) om tandvårdstaxa ska upphöra att gälla.

2. För tandvårdsåtgärder som har påbörjats före ikraftträdandet gäller äldre ersättningsbestämmelser.

[2008:844](https://selex.se/eli/sfs/2008/844)

Denna förordning träder i kraft den 1 december 2008. De upphävda bilagorna och [5 §](#5) i sin äldre lydelse gäller dock fortfarande för sådana tandvårdsåtgärder som har påbörjats före utgången av december 2008.

[2017:432](https://selex.se/eli/sfs/2017/432)

1. Denna förordning träder i kraft den 1 juli 2017.

2. De krav som anges i [18 §](#18) tredje och fjärde styckena gäller endast ansökningar om anslutning till Försäkringskassans elektroniska system för statligt tandvårdsstöd som kommer in till Försäkringskassan efter ikraftträdandet. Förordning ([2019:114](https://selex.se/eli/sfs/2019/114)).

[2018:106](https://selex.se/eli/sfs/2018/106)

1. Denna förordning träder i kraft den 15 april 2018.

2. Förordningen tillämpas även för allmänt tandvårdsbidrag som kunnat användas för betalning av ersättningsberättigande tandvårdsåtgärder från och med den 1 juli 2016 eller från och med den 1 juli 2017 och som lämnas efter ikraftträdandet.

[2019:114](https://selex.se/eli/sfs/2019/114)

1. Denna förordning träder i kraft den 1 maj 2019.

2. För tandvårdsåtgärder som har påbörjats före ikraftträdandet gäller [3 §](#3) i den äldre lydelsen.

[2024:1101](https://selex.se/eli/sfs/2024/1101)

1. Denna förordning träder i kraft den 1 januari 2025.

2. Äldre bestämmelser gäller fortfarande för bidrag som kunnat användas från och med den 1 juli 2023 eller från och med den 1 juli 2024.

[2025:1441](https://selex.se/eli/sfs/2025/1441)

1. Denna förordning träder i kraft den 1 januari 2026.

2. Den som har fyllt 65 år före ikraftträdandet ska även i fortsättningen ha rätt till allmänt tandvårdsbidrag enligt [4 §](#4) med det högre beloppet.

3. Äldre bestämmelser om vilket belopp som patientens sammanlagda tandvårdskostnader under en ersättningsperiod ska överstiga för att allmän tandvårdsersättning ska kunna lämnas gäller fortfarande för ersättningsperioder som har påbörjats före ikraftträdandet.

4. Bestämmelserna i [18 b §](#18b) tredje stycket och [19 §](#19) andra stycket tillämpas inte för en privat vårdgivare som före ikraftträdandet har påbörjat verksamhet som omfattas av tandvårdslagen ([1985:125](https://selex.se/eli/sfs/1985/125)) men inte anmält denna till Inspektionen för vård och omsorg. Detta gäller dock endast till och med den 2 mars 2026 eller, om vårdgivaren har gett in en ansökan om tillstånd enligt patientsäkerhetslagen ([2010:659](https://selex.se/eli/sfs/2010/659)) till inspektionen före den 3 mars 2026, till dess att ansökan har prövats slutligt.


</section>
<section id="bilaga-1-har-upphävts-genom-fö" class="kapitel" selex:status="upphavd" selex:upphavd="true">

## Bilaga 1 Har upphävts genom förordning (2008:844).

</section>
<section id="bilaga-2-har-upphävts-genom-fö" class="kapitel" selex:status="upphavd" selex:upphavd="true">

## Bilaga 2 Har upphävts genom förordning (2008:844).

</section>

</article>