---
beteckning: "2008:145"
rubrik: Lag om statligt tandvårdsstöd
departement: Socialdepartementet
utfardad_datum: 2008-04-10
ikraft_datum: 2008-07-01
publicerad_datum: 2025-12-08
forarbeten: - "PROP 2007/08:49"
  - "BET 2007/08:SoU9"
  - "RSKR 2007/08:145"
pdf_url: https://rkrattsdb.gov.se/SFSdoc/08/080145.pdf
andringsforfattningar:
  - beteckning: "2010:251"
    rubrik: Lag om ändring i lagen om statligt tandvårdsstöd
    ikraft_datum: 2010-06-01
    anteckningar: ändr. 1 kap. 6 §
  - beteckning: "2010:336"
    rubrik: Förordning om ändring i lagen om statligt tandvårdsstöd
    ikraft_datum: 2010-09-01
    anteckningar: ändr. p 4 ikrafttr.- och övergångsbest.
  - beteckning: "2010:1299"
    rubrik: Lag om ändring i lagen om statligt tandvårdsstöd
    ikraft_datum: 2011-01-01
    anteckningar: ändr. 4 kap. 9 §
  - beteckning: "2010:1322"
    rubrik: Lag om ändring i lagen om statligt tandvårdsstöd
    ikraft_datum: 2011-01-01
    anteckningar: ändr. 1 kap. 5 §
  - beteckning: "2011:1189"
    rubrik: Lag om ändring i lagen om statligt tandvårdsstöd
    ikraft_datum: 2012-01-01
    anteckningar: "ändr. 1 kap. 1 §, 2 kap. 1, 1 a, 2, 3, 5 §§, 3 kap. 3 §, 4 kap. 2, 7 §§, rubr. till 2 kap.; nya 2 kap. 1 a §, 4 kap. 5 a §, rubr. närmast före 2 kap. 1 a, 2 §§"
  - beteckning: "2013:110"
    rubrik: Lag om ändring i lagen om statligt tandvårdsstöd
    ikraft_datum: 2013-07-01
    anteckningar: ändr. 4 kap. 9 §
  - beteckning: "2013:517"
    rubrik: Lag om ändring i lagen om statligt tandvårdsstöd
    ikraft_datum: 2013-10-01
    anteckningar: ny 2 kap. 4 a §
  - beteckning: "2016:1285"
    rubrik: Lag om ändring i lagen om statligt tandvårdsstöd
    ikraft_datum: 2017-01-01
    anteckningar: ändr. 1 kap. 4 §
  - beteckning: "2017:431"
    rubrik: Lag om ändring i lagen om statligt tandvårdsstöd
    ikraft_datum: 2017-07-01
    anteckningar: "ändr. 4 kap. 6, 8, 9 §§; ny 4 kap. 8 a §"
  - beteckning: "2016:1286"
    rubrik: Lag om ändring i lagen om statligt tandvårdsstöd
    ikraft_datum: 2018-01-01
    anteckningar: ändr. 1 kap. 4 §
  - beteckning: "2016:1287"
    rubrik: Lag om ändring i lagen om statligt tandvårdsstöd
    ikraft_datum: 2019-01-01
    anteckningar: ändr. 1 kap. 4 §
  - beteckning: "2020:712"
    rubrik: Lag om ändring i lagen om statligt tandvårdsstöd
    ikraft_datum: 2020-09-01
    anteckningar: ändr. 2 kap. 4 §
  - beteckning: "2024:696"
    rubrik: Lag om ändring i lagen om statligt tandvårdsstöd
    ikraft_datum: 2024-11-01
    anteckningar: "ändr. 1 kap. 5 §, 2 kap. 1, 1 a §§"
  - beteckning: "2024:1100"
    rubrik: Lag om ändring i lagen om statligt tandvårdsstöd
    ikraft_datum: 2025-01-01
    anteckningar: ändr. 1 kap. 4 §
  - beteckning: "2025:40"
    rubrik: Lag om ändring i lagen om statligt tandvårdsstöd
    ikraft_datum: 2025-03-01
    anteckningar: ny 4 kap. 9 a §
  - beteckning: "2025:940"
    rubrik: Lag om ändring i lagen om statligt tandvårdsstöd
    ikraft_datum: 2025-12-01
    anteckningar: ändr. 4 kap. 9 §
  - beteckning: "2025:1301"
    rubrik: Lag om ändring i lagen om statligt tandvårdsstöd
    ikraft_datum: 2026-01-01
    anteckningar: "ändr. 3 kap. 1, 2 §§, 4 kap. 6, 8 a §§; nya 3 kap. 1 a §, 4 kap. 8 b §, rubr. närmast före 4 kap. 8 b §"
  - beteckning: "2025:1437"
    rubrik: Lag om ändring i lagen om statligt tandvårdsstöd
    ikraft_datum: 2026-01-01
    anteckningar: "nuvarande 2 kap. 5, 6 §§ betecknas 2 kap. 8, 5 §§; ändr. 1 kap. 1, 2 §§, 2 kap. 4, 4 a, den nya 5 §§, rubr. 2 kap., rubr. närmast före 2 kap. 4 §; nya 2 kap. 6, 7, 9 §§, 3 kap. 4 §, rubr. närmast före 2 kap. 6, 8 §§, 3 kap. 4 §"
  - beteckning: "2024:697"
    rubrik: Lag om ändring i lagen om statligt tandvårdsstöd
    ikraft_datum: 2027-01-01
    anteckningar: "ändr. 1 kap. 5 §, 2 kap. 1, 1 a §§"
---
<article selex:utfardad_datum="2008-04-10" selex:ikraft_datum="2008-07-01">

# Lag om statligt tandvårdsstöd

<section id="kap1" class="kapitel">

## 1 kap. Inledande bestämmelser

<section id="kap1.lagens-tillämpningsområde-och">

### Lagens tillämpningsområde och syfte

<section id="kap1.1" class="paragraf" selex:status="upphord" selex:upphor_datum="2026-01-01">

#### 1 §

Denna lag innehåller bestämmelser om ersättning till vårdgivare för utförd tandvård (statligt tandvårdsstöd).

Statligt tandvårdsstöd lämnas i form av allmänt tandvårdsbidrag, särskilt tandvårdsbidrag och tandvårdsersättning. Lag ([2011:1189](https://selex.se/eli/sfs/2011/1189)).

</section>
<section id="kap1.1" class="paragraf" selex:status="ikraft" selex:ikraft_datum="2026-01-01">

#### 1 §

Denna lag innehåller bestämmelser om ersättning till vårdgivare för utförd tandvård (statligt tandvårdsstöd).

Statligt tandvårdsstöd lämnas i form av allmänt tandvårdsbidrag, särskilt tandvårdsbidrag, allmän tandvårdsersättning och särskild tandvårdsersättning. Lag ([2025:1437](https://selex.se/eli/sfs/2025/1437)).

</section>
<section id="kap1.2" class="paragraf" selex:status="upphord" selex:upphor_datum="2026-01-01">

#### 2 §

I denna lag avses med

1. tandvård: åtgärder för att förebygga, utreda och behandla sjukdomar och skador i munhålan,

2. vårdgivare: fysisk eller juridisk person som yrkesmässigt bedriver tandvård.

</section>
<section id="kap1.2" class="paragraf" selex:status="ikraft" selex:ikraft_datum="2026-01-01">

#### 2 §

I denna lag avses med

1. tandvård: åtgärder för att förebygga, utreda och behandla sjukdomar och skador i munhålan,

2. vårdgivare: fysisk eller juridisk person som yrkesmässigt bedriver tandvård,

3. vårdgivarens pris: det sammanlagda belopp som vårdgivaren begär för allt material och alla moment som ingår i den ersättningsberättigande tandvårdsåtgärden, inklusive dentalt material och tandtekniskt arbete. Lag ([2025:1437](https://selex.se/eli/sfs/2025/1437)).

</section>
<section id="kap1.3" class="paragraf">

#### 3 §

Försäkringskassan lämnar statligt tandvårdsstöd för

1. förebyggande tandvård, och

2. tandvård som patienten behöver och som syftar till att åstadkomma

- frihet från smärta och sjukdomar,

- förmåga att äta, tugga och tala utan större hinder, eller

- ett utseendemässigt godtagbart resultat.

Tandvården ska syfta till att så långt möjligt bevara munnens vävnader. Behandlingens kvalitet och hållbarhet ska vägas mot kostnaderna.

Regeringen, eller den myndighet som regeringen bestämmer, meddelar föreskrifter om vilka tandvårdsåtgärder som kan berättiga till ersättning enligt denna lag och under vilka förutsättningar ersättning kan lämnas för åtgärderna (ersättningsberättigande tandvårdsåtgärder).

</section>

</section>
<section id="kap1.allmänna-bestämmelser-om-rätt">

### Allmänna bestämmelser om rätt till statligt tandvårdsstöd

<section id="kap1.4" class="paragraf">

#### 4 §

Statligt tandvårdsstöd får lämnas för tandvårdsåtgärder som slutförs från och med det år då patienten fyller 20 år. Bestämmelser om avgiftsfri tandvård för personer till och med det år då de fyller 19 år finns i [7 §](#kap1.7) 1 och [15 a §](#kap1.15a) första stycket tandvårdslagen ([1985:125](https://selex.se/eli/sfs/1985/125)). Lag ([2024:1100](https://selex.se/eli/sfs/2024/1100)).

</section>
<section id="kap1.5" class="paragraf" selex:status="upphord" selex:upphor_datum="2027-01-01">

#### 5 §

Statligt tandvårdsstöd får lämnas om patienten, när tandvårdsåtgärden påbörjas,

1. är försäkrad för bosättningsbaserade förmåner enligt 4 och [5 kap. socialförsäkringsbalken](https://selex.se/eli/sfs/2010/110),

2. utan att vara bosatt här har rätt till förmåner som följer av Europaparlamentets och rådets förordning (EG) nr 883/2004 av den 29 april 2004 om samordning av de sociala trygghetssystemen, eller

3. har beviljats uppehållstillstånd med tillfälligt skydd, eller uppehållstillstånd efter tillfälligt skydd, enligt [21 kap. 2, 3, 4 eller 6 § utlänningslagen](https://selex.se/eli/sfs/2005/716#kap21.2) ([2005:716](https://selex.se/eli/sfs/2005/716)) och omfattas av en regions ansvar enligt [5 §](#kap1.5) tandvårdslagen ([1985:125](https://selex.se/eli/sfs/1985/125)). Lag ([2024:696](https://selex.se/eli/sfs/2024/696)).

</section>
<section id="kap1.5" class="paragraf" selex:status="ikraft" selex:ikraft_datum="2027-01-01">

#### 5 §

Statligt tandvårdsstöd får lämnas om patienten, när tandvårdsåtgärden påbörjas,

1. är försäkrad för bosättningsbaserade förmåner enligt 4 och [5 kap. socialförsäkringsbalken](https://selex.se/eli/sfs/2010/110), eller

2. utan att vara bosatt här har rätt till förmåner som följer av Europaparlamentets och rådets förordning (EG) nr 883/2004 av den 29 april 2004 om samordning av de sociala trygghetssystemen. Lag ([2024:697](https://selex.se/eli/sfs/2024/697)).

</section>
<section id="kap1.6" class="paragraf">

#### 6 §

Statligt tandvårdsstöd får inte lämnas för sådan tandvård som avses i [15 a §](#kap1.15a) sjätte stycket tandvårdslagen ([1985:125](https://selex.se/eli/sfs/1985/125)). Lag ([2010:251](https://selex.se/eli/sfs/2010/251)).

</section>

</section>

</section>
<section id="kap2" class="kapitel" selex:status="upphord" selex:upphor_datum="2026-01-01">

## 2 kap. Allmänt och särskilt tandvårdsbidrag samt tandvårdsersättning

</section>
<section id="kap2" class="kapitel" selex:status="ikraft" selex:ikraft_datum="2026-01-01">

## 2 kap. Tandvårdsbidrag och tandvårdsersättning

<section id="kap2.allmänt-tandvårdsbidrag">

### Allmänt tandvårdsbidrag

<section id="kap2.1" class="paragraf" selex:status="upphord" selex:upphor_datum="2027-01-01">

#### 1 §

Allmänt tandvårdsbidrag får användas för betalning av ersättningsberättigande tandvårdsåtgärder under en period av högst två år räknat från och med den 1 juli varje år, om patienten detta datum uppfyller kraven i 1 kap. [5 §](#kap1.5) 1, 2 eller 3.

Varje bidrag får användas för betalning vid endast ett tillfälle. Lag ([2024:696](https://selex.se/eli/sfs/2024/696)).

</section>
<section id="kap2.1" class="paragraf" selex:status="ikraft" selex:ikraft_datum="2027-01-01">

#### 1 §

Allmänt tandvårdsbidrag får användas för betalning av ersättningsberättigande tandvårdsåtgärder under en period av högst två år räknat från och med den 1 juli varje år, om patienten detta datum uppfyller kraven i 1 kap. [5 §](#kap1.5) 1 eller 2.

Varje bidrag får användas för betalning vid endast ett tillfälle. Lag ([2024:697](https://selex.se/eli/sfs/2024/697)).

</section>

</section>
<section id="kap2.särskilt-tandvårdsbidrag">

### Särskilt tandvårdsbidrag

<section id="kap2.1a" class="paragraf" selex:status="upphord" selex:upphor_datum="2027-01-01">

#### 1 a §

Särskilt tandvårdsbidrag får användas för betalning av ersättningsberättigande förebyggande tandvårdsåtgärder under två perioder om vardera högst sex månader varje år, räknat från och med den 1 januari respektive den 1 juli, om patienten

1. detta datum uppfyller kraven i 1 kap. [5 §](#kap1.5) 1, 2 eller 3, och

2. när tandvårdsåtgärden påbörjas har en sjukdom eller funktionsnedsättning som medför risk för försämrad tandhälsa.

Regeringen eller den myndighet som regeringen bestämmer meddelar föreskrifter om de sjukdomar och funktionsnedsättningar som avses i första stycket 2. Lag ([2024:696](https://selex.se/eli/sfs/2024/696)).

</section>
<section id="kap2.1a" class="paragraf" selex:status="ikraft" selex:ikraft_datum="2027-01-01">

#### 1 a §

Särskilt tandvårdsbidrag får användas för betalning av ersättningsberättigande förebyggande tandvårdsåtgärder under två perioder om vardera högst sex månader varje år, räknat från och med den 1 januari respektive den 1 juli, om patienten

1. detta datum uppfyller kraven i 1 kap. [5 §](#kap1.5) 1 eller 2, och

2. tandvårdsåtgärden påbörjas har en sjukdom eller funktionsnedsättning som medför risk för försämrad tandhälsa.

Regeringen eller den myndighet som regeringen bestämmer meddelar föreskrifter om de sjukdomar och funktionsnedsättningar som avses i första stycket 2. Lag ([2024:697](https://selex.se/eli/sfs/2024/697)).

</section>

</section>
<section id="kap2.gemensamma-bestämmelser-om-tan">

### Gemensamma bestämmelser om tandvårdsbidrag

<section id="kap2.2" class="paragraf">

#### 2 §

Tandvårdsbidrag får även användas för betalning enligt ett avtal om abonnemangstandvård, om avtalet innebär att vårdgivaren under en period av tre år till ett fast pris ska utföra den tandvård som patienten behöver i form av

1. undersökningar och utredningar,

2. hälsofrämjande insatser,

3. behandling av sjukdoms- och smärttillstånd, samt

4. reparativ vård.

Avtalet får även omfatta annan tandvård än som sägs i första stycket. Lag ([2011:1189](https://selex.se/eli/sfs/2011/1189)).

</section>
<section id="kap2.3" class="paragraf">

#### 3 §

Regeringen meddelar föreskrifter om tandvårdsbidragens storlek. Lag ([2011:1189](https://selex.se/eli/sfs/2011/1189)).

</section>

</section>
<section id="kap2.tandvårdsersättning" selex:status="upphord" selex:upphor_datum="2026-01-01">

### Tandvårdsersättning

<section id="kap2.4" class="paragraf" selex:status="upphord" selex:upphor_datum="2026-01-01">

#### 4 §

För ersättningsberättigande tandvårdsåtgärder som har slutförts under en ersättningsperiod om ett år, lämnas tandvårdsersättning med en viss andel av patientens sammanlagda kostnader, i den mån dessa överstiger det belopp som har fastställts enligt [6 §](#kap1.6) 1.

Kostnaderna beräknas med utgångspunkt i referenspriser för ersättningsberättigande tandvårdsåtgärder. Kostnaden för en utförd åtgärd får dock inte beräknas högre än ett belopp motsvarande vårdgivarens pris för åtgärden för den aktuella patienten.

Ersättningsperioden enligt första stycket påbörjas när en första ersättningsberättigande åtgärd har slutförts. Vårdgivaren kan på patientens begäran anmäla hos Försäkringskassan att en ny ersättningsperiod ska påbörjas innan den tidigare ersättningsperioden har löpt ut.

Regeringen eller den myndighet som regeringen bestämmer kan med stöd av [8 kap. 7 § regeringsformen](https://selex.se/eli/sfs/1974/152#kap8.7) meddela föreskrifter om anmälan enligt tredje stycket samt om när en ny ersättningsperiod ska börja löpa.

Regeringen kan med stöd av [8 kap. 7 § regeringsformen](https://selex.se/eli/sfs/1974/152#kap8.7) vid extraordinära händelser i fredstid meddela sådana föreskrifter om beräkning av tandvårdsersättning som avviker från bestämmelserna om ersättningsperioder i första och tredje styckena. Lag ([2020:712](https://selex.se/eli/sfs/2020/712)).

</section>

</section>
<section id="kap2.allmän-tandvårdsersättning" selex:status="ikraft" selex:ikraft_datum="2026-01-01">

### Allmän tandvårdsersättning

<section id="kap2.4" class="paragraf" selex:status="ikraft" selex:ikraft_datum="2026-01-01">

#### 4 §

Allmän tandvårdsersättning lämnas för ersättningsberättigande tandvårdsåtgärder som har slutförts under en ersättningsperiod om ett år. Ersätt-ning lämnas med en viss andel av patientens sammanlagda kostnader överstigande det belopp som har fastställts enligt [5 §](#kap1.5) 1.

Kostnaderna beräknas med utgångspunkt i referenspriser för ersättningsberättigande tandvårdsåtgärder. Kostnaden för en utförd åtgärd får dock inte beräknas högre än ett belopp motsvarande vårdgivarens pris för åtgärden för den aktuella patienten.

Ersättningsperioden enligt första stycket påbörjas när en första ersättningsberättigande åtgärd har slutförts. Vårdgivaren kan på patientens begäran anmäla hos Försäkringskassan att en ny ersättningsperiod ska påbörjas innan den tidigare ersättningsperioden har löpt ut.

Allmän tandvårdsersättning får inte lämnas för tandvårdsåtgärder som berättigar patienten till särskild tandvårdsersättning. Kostnader för sådana tandvårdsåtgärder ska inte beaktas vid beräkning enligt första stycket. Lag ([2025:1437](https://selex.se/eli/sfs/2025/1437)).

</section>
<section id="kap2.4a" class="paragraf" selex:status="upphord" selex:upphor_datum="2026-01-01">

#### 4 a §

Vid beräkning av tandvårdsersättning enligt [4 §](#kap1.4) ska sådana kostnader för tandvård, läkemedel eller övriga vårdprodukter som lagts till grund för beslut om ersättning enligt [10 §](#kap1.10) lagen ([2013:513](https://selex.se/eli/sfs/2013/513)) om ersättning för kostnader till följd av vård i ett annat land inom Europeiska ekonomiska samarbetsområdet medräknas. Lag ([2013:517](https://selex.se/eli/sfs/2013/517)).

</section>
<section id="kap2.4a" class="paragraf" selex:status="ikraft" selex:ikraft_datum="2026-01-01">

#### 4 a §

Vid beräkning av allmän tandvårdsersättning ska sådana kostnader för tandvård, läkemedel eller övriga vårdprodukter som lagts till grund för beslut om ersättning enligt [10 §](#kap1.10) lagen ([2013:513](https://selex.se/eli/sfs/2013/513)) om ersättning för kostnader till följd av vård i ett annat land inom Europeiska ekonomiska samarbetsområdet medräknas.

Första stycket gäller inte kostnader för tandvård som hade berättigat patienten till särskild tandvårdsersättning om tandvården hade tillhandahållits i Sverige. Lag ([2025:1437](https://selex.se/eli/sfs/2025/1437)).

</section>
<section id="kap2.5" class="paragraf" selex:status="upphavd" selex:upphor_datum="2026-01-01" selex:upphavd="true">

#### /Ny beteckning 2 kap. 8 § U:2026-01-01/ 5 §

Tandvårdsersättning får inte lämnas för sådana tandvårdsåtgärder som omfattas av ett avtal om abonnemangstandvård enligt [2 §](#kap1.2).

Tandvårdsersättning får inte heller lämnas för tandvårdsåtgärder till den del dessa betalas med tandvårdsbidrag. Lag ([2011:1189](https://selex.se/eli/sfs/2011/1189)).

</section>
<section id="kap2.5" class="paragraf" selex:status="ikraft" selex:ikraft_datum="2026-01-01">

#### 5 §

Regeringen eller den myndighet som regeringen bestämmer kan med stöd av [8 kap. 7 § regeringsformen](https://selex.se/eli/sfs/1974/152#kap8.7) meddela föreskrifter om

1. vilket belopp som patientens sammanlagda tandvårdskostnader under ersättningsperioden ska överstiga för att allmän tandvårdsersättning ska kunna lämnas,

2. med vilken andel av patientens sammanlagda kostnader överstigande beloppet enligt 1 som allmän tandvårdsersättning ska lämnas, och

3. anmälan enligt [4 §](#kap1.4) tredje stycket och om när en ny ersättningsperiod ska börja löpa.

Regeringen kan med stöd av [8 kap. 7 § regeringsformen](https://selex.se/eli/sfs/1974/152#kap8.7) vid extraordinära händelser i fredstid meddela sådana föreskrifter om beräkning av allmän tandvårdsersättning som avviker från bestämmelserna om ersättningsperioder i [4 §](#kap1.4) första och tredje styckena. Lag ([2025:1437](https://selex.se/eli/sfs/2025/1437)).

</section>
<section id="kap2.6" class="paragraf" selex:status="upphavd" selex:upphor_datum="2026-01-01" selex:upphavd="true">

#### /Ny beteckning 2 kap. 5 § U:2026-01-01/ 6 §

Regeringen, eller den myndighet som regeringen bestämmer, meddelar föreskrifter om

1. vilket belopp som patientens sammanlagda tandvårdskostnader under ersättningsperioden ska överstiga för att tandvårdsersättning ska kunna lämnas,

2. med vilken andel av patientens sammanlagda kostnader överstigande beloppet enligt 1 som tandvårdsersättning ska lämnas, samt

3. referenspriser för ersättningsberättigande tandvårdsåtgärder.

</section>

</section>
<section id="kap2.särskild-tandvårdsersättning" selex:status="ikraft" selex:ikraft_datum="2026-01-01">

### Särskild tandvårdsersättning

<section id="kap2.6" class="paragraf" selex:status="ikraft" selex:ikraft_datum="2026-01-01">

#### 6 §

Särskild tandvårdsersättning lämnas för ersättningsberättigande tandvårdsåtgärder som har slutförts under de förutsättningar som anges i föreskrifter som meddelats med stöd av [7 §](#kap1.7) 1 och 2. Ersättning lämnas med en viss andel av referenspriset för den ersättningsberättigande tandvårdsåtgärden eller, om vårdgivarens pris för den aktuella patienten är lägre än referenspriset, med en viss andel av vårdgivarens pris för åtgärden.

För att särskild tandvårdsersättning ska lämnas får vårdgivarens pris för åtgärden inte överstiga referenspriset. Lag ([2025:1437](https://selex.se/eli/sfs/2025/1437)).

</section>
<section id="kap2.7" class="paragraf" selex:status="ikraft" selex:ikraft_datum="2026-01-01">

#### 7 §

Regeringen eller den myndighet som regeringen bestämmer kan med stöd av [8 kap. 7 § regeringsformen](https://selex.se/eli/sfs/1974/152#kap8.7) meddela föreskrifter om

1. vilka patienter som kan vara berättigade till särskild tandvårdsersättning,

2. vilken tandvård som kan berättiga till särskild tandvårdsersättning, och

3. med vilken andel av referenspriset eller vårdgivarens pris som särskild tandvårdsersättning ska lämnas. Lag ([2025:1437](https://selex.se/eli/sfs/2025/1437)).

</section>

</section>
<section id="kap2.gemensamma-bestämmelser-om-tan" selex:status="ikraft" selex:ikraft_datum="2026-01-01">

### Gemensamma bestämmelser om tandvårdsersättning

<section id="kap2.8" class="paragraf" selex:status="ikraft" selex:ikraft_datum="2026-01-01">

#### 8 §

Tandvårdsersättning får inte lämnas för sådana tandvårdsåtgärder som omfattas av ett avtal om abonnemangstandvård enligt [2 §](#kap1.2).

Tandvårdsersättning får inte heller lämnas för tandvårdsåtgärder till den del dessa betalas med tandvårdsbidrag. Lag ([2025:1437](https://selex.se/eli/sfs/2025/1437)).

</section>
<section id="kap2.9" class="paragraf" selex:status="ikraft" selex:ikraft_datum="2026-01-01">

#### 9 §

Regeringen eller den myndighet som regeringen bestämmer kan med stöd av [8 kap. 7 § regeringsformen](https://selex.se/eli/sfs/1974/152#kap8.7) meddela föreskrifter om referenspriser för ersättningsberättigande tandvårdsåtgärder. Lag ([2025:1437](https://selex.se/eli/sfs/2025/1437)).

</section>

</section>

</section>
<section id="kap3" class="kapitel">

## 3 kap. Vårdgivare

<section id="kap3.förutsättningar-för-att-få-sta">

### Förutsättningar för att få statligt tandvårdsstöd

<section id="kap3.1" class="paragraf" selex:status="upphord" selex:upphor_datum="2026-01-01">

#### 1 §

För att en vårdgivare ska kunna få ersättning enligt denna lag ska vårdgivaren vara ansluten till Försäkringskassans elektroniska system för statligt tandvårdsstöd.

Regeringen, eller den myndighet som regeringen bestämmer, får meddela föreskrifter om kraven för och upphörande av anslutning till det elektroniska systemet för statligt tandvårdsstöd.

</section>
<section id="kap3.1" class="paragraf" selex:status="ikraft" selex:ikraft_datum="2026-01-01">

#### 1 §

För att en vårdgivare ska kunna få ersättning enligt denna lag ska

1. vårdgivaren vara ansluten till Försäkringskassans elektroniska system för statligt tandvårdsstöd, och

2. tandvårdsåtgärden ha utförts

a) av en legitimerad tandläkare eller någon som särskilt förordnats att utöva yrket,

b) av en legitimerad tandhygienist, eller

c) efter delegation enligt 6 kap. [3 §](#kap6.3) patientsäkerhetslagen ([2010:659](https://selex.se/eli/sfs/2010/659)).

Regeringen eller den myndighet som regeringen bestämmer får meddela föreskrifter om

1. kraven för och upphörande av anslutning till det elektroniska systemet för statligt tandvårdsstöd, och

2. kraven för ersättning enligt första stycket 2. Lag ([2025:1301](https://selex.se/eli/sfs/2025/1301)).

</section>
<section id="kap3.1a" class="paragraf" selex:status="ikraft" selex:ikraft_datum="2026-01-01">

#### 1 a §

Försäkringskassan får ta ut en årlig avgift för anslutning till det elektroniska systemet för statligt tandvårdsstöd. Försäkringskassan får, i stället för att kräva in avgiften, räkna av beloppet från en fordran som vårdgivaren har på ersättning enligt denna lag.

Regeringen eller den myndighet som regeringen bestämmer får meddela föreskrifter om avgiften. Lag ([2025:1301](https://selex.se/eli/sfs/2025/1301)).

</section>

</section>
<section id="kap3.vårdgivarens-uppgiftsskyldighe">

### Vårdgivarens uppgiftsskyldighet

<section id="kap3.2" class="paragraf" selex:status="upphord" selex:upphor_datum="2026-01-01">

#### 2 §

Vårdgivaren är på begäran av Försäkringskassan eller domstol skyldig att i ärenden om statligt tandvårdsstöd lämna upplysningar samt visa upp journal och övrigt material som rör undersökning eller behandling av en patient.

</section>
<section id="kap3.2" class="paragraf" selex:status="ikraft" selex:ikraft_datum="2026-01-01">

#### 2 §

Vårdgivaren är på begäran av Försäkringskassan eller domstol skyldig att i ärenden om statligt tandvårdsstöd lämna upplysningar samt visa upp journal och övrigt material som rör undersökning eller behandling av en patient.

Vårdgivaren är på begäran av Försäkringskassan även skyldig att i ärenden om statligt tandvårdsstöd lämna upplysningar som avser vårdgivarens verksamhet och räkenskaper samt viss behandlares anställnings- eller uppdragstagarförhållande. Lag ([2025:1301](https://selex.se/eli/sfs/2025/1301)).

</section>
<section id="kap3.3" class="paragraf">

#### 3 §

Vårdgivaren ska till Försäkringskassan lämna uppgifter om

1. utförd tandvård, och

2. innehållet i ingångna avtal om abonnemangstandvård enligt 2 kap. [2 §](#kap2.2) och om ett sådant avtal har upphört att gälla i förtid.

Vårdgivaren ska till Socialstyrelsen lämna uppgifter om sina patienters tandhälsa.

Regeringen eller den myndighet som regeringen bestämmer får meddela föreskrifter om vårdgivarens uppgiftsskyldighet i förhållande till Försäkringskassan och Socialstyrelsen och om den information som vårdgivaren ska lämna till en patient. Lag ([2011:1189](https://selex.se/eli/sfs/2011/1189)).

</section>

</section>
<section id="kap3.övriga-krav-på-vårdgivaren" selex:status="ikraft" selex:ikraft_datum="2026-01-01">

### Övriga krav på vårdgivaren

<section id="kap3.4" class="paragraf" selex:status="ikraft" selex:ikraft_datum="2026-01-01">

#### 4 §

En vårdgivare som är ansluten till Försäkringskassans elektroniska system för statligt tandvårdsstöd är, om det inte finns särskilda skäl, skyldig att ge patienter som är berättigade till sådant stöd den ersättningsberättigande tandvård som de behöver. Lag ([2025:1437](https://selex.se/eli/sfs/2025/1437)).

</section>

</section>

</section>
<section id="kap4" class="kapitel">

## 4 kap. Övriga bestämmelser

<section id="kap4.försäkringskassans-uppgiftssky">

### Försäkringskassans uppgiftsskyldighet

<section id="kap4.1" class="paragraf">

#### 1 §

Försäkringskassan ska på begäran av en vårdgivare tillhandahålla de uppgifter som vårdgivaren behöver för att kunna beräkna en patients kostnad för tandvården.

</section>

</section>
<section id="kap4.återbetalningsskyldighet">

### Återbetalningsskyldighet

<section id="kap4.2" class="paragraf">

#### 2 §

Om en vårdgivare har fått ersättning enligt denna lag med ett för högt belopp, får Försäkringskassan kräva tillbaka den ersättning som felaktigt har betalats ut. Försäkringskassan får, i stället för att kräva återbetalning, räkna av beloppet från en annan fordran som vårdgivaren har på ersättning enligt denna lag.

Första stycket gäller inte särskilt tandvårdsbidrag, om vårdgivaren har haft skälig anledning att anta att patienten varit berättigad till sådant bidrag. Lag ([2011:1189](https://selex.se/eli/sfs/2011/1189)).

</section>
<section id="kap4.3" class="paragraf">

#### 3 §

Försäkringskassan får kräva tillbaka den ersättning som har lämnats till en vårdgivare som har utfört en protetisk behandling som behöver göras om, under förutsättning att den nya behandlingen

1. inte är ersättningsberättigande enligt vad som anges i föreskrifter som meddelats med stöd av 1 kap. [3 §](#kap1.3) tredje stycket, och

2. utförs av en annan vårdgivare än den som utförde den behandling som behöver göras om.

Försäkringskassan får, i stället för att kräva återbetalning, räkna av beloppet från en annan fordran som vårdgivaren har på ersättning enligt denna lag.

Försäkringskassan får lämna ersättning till den vårdgivare som gör om behandlingen.

</section>
<section id="kap4.4" class="paragraf">

#### 4 §

Om patienten har lämnat ofullständiga eller oriktiga uppgifter som medfört att vårdgivaren inte har fått begärd ersättning från Försäkringskassan, får vårdgivaren kräva patienten på det belopp som utgör skillnaden mellan begärd och erhållen ersättning.

</section>

</section>
<section id="kap4.förhandsprövning">

### Förhandsprövning

<section id="kap4.5" class="paragraf">

#### 5 §

I fall som avses i [3 §](#kap4.3) första stycket, ska behovet av att göra om den protetiska behandlingen förhandsprövas av Försäkringskassan innan den nya behandlingen påbörjas.

</section>
<section id="kap4.5a" class="paragraf">

#### 5 a §

Försäkringskassan ska på ansökan av en patient eller en vårdgivare göra en förhandsprövning av om förutsättningarna för särskilt tandvårdsbidrag enligt 2 kap. [1 a §](#kap2.1a) första stycket 2 är uppfyllda. Lag ([2011:1189](https://selex.se/eli/sfs/2011/1189)).

</section>
<section id="kap4.6" class="paragraf" selex:status="upphord" selex:upphor_datum="2026-01-01">

#### 6 §

Försäkringskassan får besluta att en vårdgivare, för att kunna få ersättning för vissa tandvårdsåtgärder, i varje enskilt fall ska begära förhandsprövning hos Försäkringskassan, om

1. vårdgivaren i väsentlig utsträckning har åsidosatt bestämmelserna i denna lag, eller i föreskrifter som meddelats med stöd av lagen, om vårdgivares skyldigheter eller förutsättningarna för ersättning, och

2. det finns skäl att anta att vårdgivaren kommer att fortsätta att i väsentlig utsträckning åsidosätta bestämmelserna.

Ett beslut om förhandsprövning får gälla högst ett år. Beslutet får begränsas till att avse en viss behandlande tandläkare eller tandhygienist, en viss mottagning eller en viss åtgärd. Lag ([2017:431](https://selex.se/eli/sfs/2017/431)).

</section>
<section id="kap4.6" class="paragraf" selex:status="ikraft" selex:ikraft_datum="2026-01-01">

#### 6 §

Försäkringskassan får besluta att en vårdgivare, för att kunna få ersättning för vissa tandvårdsåtgärder, i varje enskilt fall ska begära förhandsprövning hos Försäkringskassan, om

1. vårdgivaren i väsentlig utsträckning har åsidosatt bestämmelserna i denna lag, eller i föreskrifter som meddelats med stöd av lagen, om vårdgivares skyldigheter eller förutsättningarna för ersättning, och

2. det finns skäl att anta att vårdgivaren kommer att fortsätta att i väsentlig utsträckning åsidosätta bestämmelserna.

Ett beslut om förhandsprövning får gälla högst ett år. Beslutet får begränsas till att avse en viss behandlare, en viss mottagning eller en viss åtgärd. Lag ([2025:1301](https://selex.se/eli/sfs/2025/1301)).

</section>
<section id="kap4.7" class="paragraf">

#### 7 §

Regeringen eller den myndighet som regeringen bestämmer meddelar föreskrifter om när förhandsprövning ska ske i andra fall än som avses i 5-[6 §](#kap4.6)§. Lag ([2011:1189](https://selex.se/eli/sfs/2011/1189)).

</section>

</section>
<section id="kap4.ansökan-om-och-utbetalning-av">

### Ansökan om och utbetalning av statligt tandvårdsstöd

<section id="kap4.8" class="paragraf">

#### 8 §

För att vårdgivaren ska kunna få ersättning enligt denna lag, ska ansökan om ersättning ges in till Försäkringskassan inom två veckor från det att den tandvårdsåtgärd för vilken ersättning begärs har slutförts. Om det finns särskilda skäl, kan Försäkringskassan betala ut ersättning även om ansökan har kommit in för sent. Lag ([2017:431](https://selex.se/eli/sfs/2017/431)).

</section>
<section id="kap4.8a" class="paragraf" selex:status="upphord" selex:upphor_datum="2026-01-01">

#### 8 a §

Försäkringskassan ska betala ut ersättning inom två veckor från det att ansökan kom in.

Om en vårdgivare inte fullgör sin uppgiftsskyldighet enligt 3 kap. 2 och [3 §](#kap4.3)§, får Försäkringskassan vänta med att betala ut ersättning till dess att rätten till ersättning har utretts. En sådan utredning före utbetalning får begränsas till att avse en viss behandlande tandläkare eller tandhygienist, en viss mottagning eller en viss åtgärd.

Utöver de fall som anges i andra stycket får Försäkringskassan betala ut ersättning senare än den tidpunkt som anges i första stycket om det finns särskilda skäl. Lag ([2017:431](https://selex.se/eli/sfs/2017/431)).

</section>
<section id="kap4.8a" class="paragraf" selex:status="ikraft" selex:ikraft_datum="2026-01-01">

#### 8 a §

Försäkringskassan ska betala ut ersättning inom två veckor från det att ansökan kom in.

Om en vårdgivare inte fullgör sin uppgiftsskyldighet enligt 3 kap. 2 eller [3 §](#kap4.3), får Försäkringskassan vänta med att betala ut ersättning till dess att rätten till ersättning har utretts. En sådan utredning före utbetalning får begränsas till att avse en viss behandlare, en viss mottagning eller en viss åtgärd.

Utöver de fall som anges i andra stycket får Försäkringskassan betala ut ersättning senare än den tidpunkt som anges i första stycket om det finns särskilda skäl. Lag ([2025:1301](https://selex.se/eli/sfs/2025/1301)).

</section>

</section>
<section id="kap4.försäkringskassans-utredningsb" selex:status="ikraft" selex:ikraft_datum="2026-01-01">

### Försäkringskassans utredningsbefogenhet

<section id="kap4.8b" class="paragraf" selex:status="ikraft" selex:ikraft_datum="2026-01-01">

#### 8 b §

Försäkringskassan får inhämta uppgifter från det register som förs över legitimerad hälso- och sjukvårdspersonal och personal med bevis om rätt att använda yrkestiteln undersköterska, för kontroll av behörighet hos vårdgivaren eller dennes personal. Lag ([2025:1301](https://selex.se/eli/sfs/2025/1301)).

Överklagande m.m.

</section>
<section id="kap4.9" class="paragraf">

#### 9 §

Om inte annat följer av denna lag, gäller i tillämpliga delar följande bestämmelser i socialförsäkringsbalken för ärenden om statligt tandvårdsstöd:

- 107 kap. 9, 10, 12, 17 och [18 §](#kap4.18)§ om utmätning, preskription och skadestånd m.m.,

- 108 kap. 2, 11, 15, 16, 19 och [21 §](#kap4.21)§ samt [22 §](#kap4.22) första stycket om återbetalningsskyldighet och ränta m.m.,

- 110 kap. [13 §](#kap110.13), [14 §](#kap4.14) 1 och 2, 31, 31 a, 31 c och [33 §](#kap4.33)§ och 115 kap. [4 §](#kap115.4) om uppgiftsskyldighet m.m.,

- 113 kap. 2-17, 19, 20 och [21 §](#kap4.21)§ om ändring, omprövning och överklagande.

Bestämmelserna i [108 kap. 2, 11, 15, 16, 19 och 21 §§ samt 22 § första stycket socialförsäkringsbalken](https://selex.se/eli/sfs/2010/110#kap108.2) gäller dock inte i förhållande till vårdgivare.

Försäkringskassans beslut gäller omedelbart, om inte något annat anges i beslutet. Lag ([2025:940](https://selex.se/eli/sfs/2025/940)).

</section>
<section id="kap4.9a" class="paragraf">

#### 9 a §

För att säkerställa återbetalning av ersättning samt betalning av ränta och dröjsmålsränta får egendom som tillhör den som är betalningsskyldig tas i anspråk (betalningssäkring). Vid betalningssäkring ska bestämmelserna i [108 kap. 27-31 §§ socialförsäkringsbalken](https://selex.se/eli/sfs/2010/110#kap108.27) tillämpas. Lag ([2025:40](https://selex.se/eli/sfs/2025/40)).

</section>
<section id="kap4.10" class="paragraf">

#### 10 §

Vårdgivaren får inte överklaga andra beslut av Försäkringskassan i ärenden om förhandsprövning än sådana som avses i [6 §](#kap4.6). Beslut i ärenden om förhandsprövning enligt [5 §](#kap4.5) får dock överklagas av den vårdgivare som har utfört den behandling som behöver göras om.

</section>
<section id="kap4.11" class="paragraf">

#### 11 §

Regeringen, eller den myndighet som regeringen bestämmer, meddelar föreskrifter om

1. ansökan om samt beräkning och utbetalning av ersättning enligt denna lag,

2. abonnemangstandvård, samt

3. förhandsprövning.


</section>

</section>
<section id="kap4.övergångsbestämmelser">

### Övergångsbestämmelser

[2008:145](https://selex.se/eli/sfs/2008/145)

1. Denna lag träder i kraft den 1 juli 2008.

2. För tandvårdsåtgärder som har påbörjats före ikraftträdandet gäller äldre ersättningsbestämmelser.

3. Om förhandsprövning har begärts före ikraftträdandet, gäller äldre bestämmelser om förhandsprövning och ersättning för de tandvårdsåtgärder som omfattas av förhandsprövningen.

4. En förutsättning för att kunna få ersättning enligt äldre bestämmelser är att vårdgivaren inom fyra månader från det att tandvårdsåtgärden slutfördes ansöker om ersättning hos Försäkringskassan. Detta gäller dock inte tandvårdsåtgärder som omfattas av en förhandsprövning som har begärts före den 1 juli 2008. För tandvårdsåtgärder som har slutförts före den 1 september 2009 får ansökan om ersättning göras hos Försäkringskassan fram till den 1 september 2011. Lag ([2010:336](https://selex.se/eli/sfs/2010/336)).

5. Det allmänna tandvårdsbidraget får inte användas för betalning enligt ett avtal om abonnemangstandvård, om patienten vid ikraftträdandet redan omfattas av ett gällande avtal om abonnemangstandvård. Äldre bestämmelser om ersättning gäller för avtal om abonnemangstandvård som ingåtts före ikraftträdandet.

[2010:1322](https://selex.se/eli/sfs/2010/1322)

1. Denna lag träder i kraft den 1 januari 2011.

2. Äldre bestämmelser såvitt avser punkten 2 gäller fortfarande för den som omfattas av rådets förordning (EEG) nr 1408/71 av den 14 juni 1971 om tillämpningen av systemen för social trygghet när anställda, egenföretagare eller deras familjemedlemmar flyttar inom gemenskapen.

[2011:1189](https://selex.se/eli/sfs/2011/1189)

Denna lag träder i kraft den 1 januari 2012 i fråga om 3 kap. [3 §](#kap3.3) och i övrigt den 1 januari 2013.

[2013:110](https://selex.se/eli/sfs/2013/110)

1. Denna lag träder i kraft den 1 juli 2013.

2. Äldre föreskrifter gäller för beslut som har meddelats före ikraftträdandet.

[2025:40](https://selex.se/eli/sfs/2025/40)

1. Denna lag träder i kraft den 1 mars 2025.

2. De nya bestämmelserna tillämpas inte på beslut om återbetalning som har fattats före ikraftträdandet.

[2025:1301](https://selex.se/eli/sfs/2025/1301)

1. Denna lag träder i kraft den 1 januari 2026.

2. För tandvårdsåtgärder som har påbörjats före ikraftträdandet gäller 3 kap. [1 §](#kap3.1) i den äldre lydelsen.

</section>

</section>

</article>