{
  "grundforfattningId": 62475,
  "previousId": 61848,
  "beteckning": "2023:624",
  "beteckningSortable": "2023:624",
  "publiceringsar": "2023",
  "lopnummer": "624",
  "rubrik": "Förordning (2023:624) om granskning av utländska direktinvesteringar",
  "tidsbegransadDateTime": null,
  "upphavdDateTime": null,
  "upphavdOvergangsbestammelse": false,
  "upphavdDenDagenRegeringenBestammer": false,
  "ikraftDateTime": "2023-12-01T00:00:00",
  "ikraftOvergangsbestammelse": false,
  "ikraftDenDagenRegeringenBestammer": false,
  "notis": false,
  "organisation": {
    "organisationId": 0,
    "namn": "Justitiedepartementet",
    "enhet": "L4",
    "namnOchEnhet": "Justitiedepartementet L4",
    "departementId": 2,
    "myndighetId": null
  },
  "forfattningstypNamn": "Förordning",
  "register": {
    "registerInformationId": 62472,
    "forarbeten": null,
    "eUdirektiv": false,
    "forfattningssamling": null,
    "celexnummer": null,
    "taggar": null,
    "overgangsbestammelserVidTidsbegransning": null,
    "skapadDateTime": "2026-01-02T14:26:27.2583053",
    "uppdateradDateTime": "2026-01-02T14:27:26.9380837",
    "utkastId": null,
    "publicerad": true,
    "publiceradDateTime": "2026-01-02T14:27:26.9380835",
    "arkiverad": false,
    "historisk": false,
    "utkast": false
  },
  "fulltext": {
    "fulltextInformationId": 85295,
    "upphavdGenom": null,
    "andringInford": "t.o.m. SFS 2025:1166",
    "omtryck": null,
    "utfardadDateTime": "2023-11-02T00:00:00",
    "ovrigt": null,
    "forfattningstext": "Inledande bestämmelser\r\n\r\n1 § Denna förordning innehåller kompletterande bestämmelser \r\ntill lagen (2023:560) om granskning av utländska \r\ndirektinvesteringar. Förordningen är meddelad med stöd av\r\n\r\n- 41 § lagen om granskning av utländska direktinvesteringar i \r\nfråga om 2, 3 och 5 §§, och\r\n\r\n- 8 kap. 7 § regeringsformen i fråga om övriga bestämmelser.\r\n\r\n2 § Lagen (2023:560) om granskning av utländska \r\ndirektinvesteringar ska tillämpas i fråga om sådana kritiska \r\nråvaror och metaller och mineral som anges i bilaga 1 till \r\ndenna förordning.\r\n\r\n3 § Lagen (2023:560) om granskning av utländska \r\ndirektinvesteringar ska tillämpas i fråga om sådana \r\nframväxande teknologier och annan strategiskt skyddsvärd \r\nteknologi som anges i bilaga 2 till denna förordning.\r\n\r\nGranskningsmyndighet och rätt att meddela föreskrifter\r\n\r\n4 § Inspektionen för strategiska produkter ska vara \r\ngranskningsmyndighet enligt lagen (2023:560) om granskning av \r\nutländska direktinvesteringar. Myndigheten får meddela närmare \r\nföreskrifter om vilka uppgifter en anmälan enligt lagen ska \r\ninnehålla och om formerna för fullgörande av \r\nanmälningsskyldigheten.\r\n\r\n5 § Myndigheten för civilt försvar får meddela föreskrifter om \r\nvilka samhällsviktiga verksamheter som ska omfattas av lagen \r\n(2023:560) om granskning av utländska direktinvesteringar. \r\nInnan föreskrifterna meddelas ska myndigheten ha gett \r\nFörsvarsmakten, Försvarets materielverk, Inspektionen för \r\nstrategiska produkter, Kommerskollegium, Säkerhetspolisen och \r\nandra myndigheter som bedöms ha relevanta kunskaper tillfälle \r\natt yttra sig. Förordning (2025:1166).\r\n\r\nUppgiftsskyldighet och samverkan\r\n\r\n6 § De statliga myndigheter som ska vara skyldiga att lämna \r\nuppgifter till Inspektionen för strategiska produkter enligt \r\n29 § lagen (2023:560) om granskning av utländska \r\ndirektinvesteringar är Affärsverket svenska kraftnät, \r\nBolagsverket, Ekobrottsmyndigheten, E-hälsomyndigheten, \r\nFinansinspektionen, Försvarets materielverk, Livsmedelsverket, \r\nLäkemedelsverket, Länsstyrelsen i Norrbottens län, \r\nLänsstyrelsen i Skåne län, Länsstyrelsen i Stockholms län, \r\nLänsstyrelsen i Västra Götalands län, Kommerskollegium, \r\nKonkurrensverket, Myndigheten för civilt försvar, Patent- och \r\nregistreringsverket, Polismyndigheten, Post- och \r\ntelestyrelsen, Skatteverket, Socialstyrelsen, Statens \r\nenergimyndighet, Statens jordbruksverk, Sveriges geologiska \r\nundersökning, Strålsäkerhetsmyndigheten, Totalförsvarets \r\nforskningsinstitut, Trafikverket, Transportstyrelsen och \r\nVerket för innovationssystem. \r\n\r\nEn uppgift ska inte lämnas av Försvarets materielverk, \r\nPolismyndigheten och Totalförsvarets forskningsinstitut om det \r\nfinns en sekretessbestämmelse som är tillämplig på uppgiften \r\noch övervägande skäl talar för att det intresse som \r\nsekretessen ska skydda har företräde framför intresset av att \r\nuppgiften lämnas. Förordning (2025:1166).\r\n\r\n7 § De statliga myndigheter som ska samverka med Inspektionen \r\nför strategiska produkter enligt 30 § lagen (2023:560) om \r\ngranskning av utländska direktinvesteringar är Försvarsmakten, \r\nFörsvarets materielverk, Kommerskollegium, Myndigheten för \r\ncivilt försvar och Säkerhetspolisen.\r\n\r\nInspektionen för strategiska produkter ska underrätta \r\nFörsvarsmakten och Säkerhetspolisen om en investering som \r\nanmäls enligt lagen om granskning av utländska \r\ndirektinvesteringar och i samband med underrättelsen lämna \r\nuppgifter som hör till anmälan. Om granskning inleds ska \r\nuppgifterna även lämnas till Försvarets materielverk, \r\nKommerskollegium och Myndigheten för civilt försvar.\r\n\r\nInspektionen för strategiska produkter ska på begäran av en \r\nmyndighet som anges i första stycket även lämna en annan \r\nuppgift än som avses i andra stycket och som finns i ärendet. \r\nEn sådan uppgift ska inte lämnas till Försvarets materielverk, \r\nKommerskollegium och Myndigheten för civilt försvar om det \r\nfinns en sekretessbestämmelse som är tillämplig på uppgiften \r\noch övervägande skäl talar för att det intresse som \r\nsekretessen ska skydda har företräde framför intresset av att \r\nuppgiften lämnas. Förordning (2025:1166).\r\n\r\n\r\nBilaga 1\r\n\r\nFörteckning över kritiska råvaror och metaller och mineral som \r\nomfattas av lagen (2023:560) om granskning av utländska \r\ndirektinvesteringar\r\n\r\nAluminium/bauxit\r\n\r\nAntimon \r\n\r\nApatit\r\n\r\nArsenik\r\n\r\nBaryt \r\n\r\nBeryllium \r\n\r\nBly\r\n\r\nBorater\r\n\r\nDolomit\r\n\r\nFerrokisel\r\n\r\nFlusspat\r\n\r\nFosfatmineral\r\n\r\nFosfor\r\n\r\nFosforit\r\n\r\nFältspat\r\n\r\nGallium \r\n\r\nGermanium \r\n\r\nGuld\r\n\r\nHafnium\r\n\r\nHelium\r\n\r\nIndium \r\n\r\nJärn\r\n\r\nKalksten\r\n\r\nKiselmetall\r\n\r\nKobolt \r\n\r\nKokskol \r\n\r\nKoppar\r\n\r\nKrom\r\n\r\nLitium\r\n\r\nLätta sällsynta jordartsmetaller (LREE)\r\n\r\nMagnesium\r\n\r\nMangan\r\n\r\nMolybden\r\n\r\nNaturlig grafit \r\n\r\nNickel\r\n\r\nNiob\r\n\r\nPlatinagruppens metaller (PGM)\r\n\r\nSkandium\r\n\r\nStrontium\r\n\r\nTantal\r\n\r\nTellur\r\n\r\nTenn\r\n\r\nTitan\r\n\r\nTunga sällsynta jordartsmetaller (HREE)\r\n\r\nUran\r\n\r\nVanadin\r\n\r\nVismut \r\n\r\nVolfram\r\n\r\nZink\r\nFörordning (2024:1211).\r\n\r\nBilaga 2\r\n\r\nA. Förteckning över framväxande teknologier och annan \r\nstrategiskt skyddsvärd teknologi som omfattas av lagen \r\n(2023:560) om granskning av utländska direktinvesteringar\r\n\r\nFörteckningen omfattar sådana produkter och teknik som räknas \r\nsom framväxande teknologier och annan strategiskt skyddsvärd \r\nteknologi enligt lagen (2023:560) om granskning av utländska \r\ndirektinvesteringar.\r\n\r\nNot: Termer inom \"dubbla citattecken\" finns definierade. Se B. \r\nDefinitioner av termer som används i A. Förteckning över \r\nframväxande teknologier och annan strategiskt skyddsvärd \r\nteknologi som omfattas av lagen (2023:560) om granskning av \r\nutländska direktinvesteringar. Definitioner av termer inom \r\n'enkla citattecken' ges i en teknisk anmärkning till \r\nrespektive produkt eller teknik. I övrigt har ord och termer \r\nsin vanliga (lexikaliska) betydelse.\r\n\r\nA Kärnmaterial, anläggningar och utrustning\r\n\r\nA1 System, utrustningar och komponenter\r\n\r\nA1.1 Rör, sammansättningar av rör eller plattor särskilt \r\nkonstruerade eller iordningställda för användning som \r\nbränsleinkapsling i en \"kärnreaktor\".\r\n\r\nA2 Teknik\r\n\r\nA2.1 \"Teknik\" för \"utveckling\" eller \"produktion\" av \r\nkomponenter, system eller material kontrollerade genom A1.1.\r\n\r\nB Särskilda material och därtill hörande utrustning\r\n\r\nB1 Test-, inspektions- och produktionsutrustning\r\n\r\nB1.1 Utrustning för peptidsyntes som har följande egenskaper:\r\n\r\na. helt eller delvis automatiserade,\r\n\r\nb. kan kontinuerligt generera peptidsekvenser större än 75 \r\naminosyror, och\r\n\r\nc. kan producera 100 mg peptid med 75 % renhet eller bättre.\r\n\r\nB2 Material\r\n\r\nB2.1 Utskiljningshärdat stål 'i stånd till' en brottgräns på 1 \r\n950 MPa eller mer vid 293 K (20 °C).\r\n\r\nTeknisk anmärkning\r\n\r\nUttrycket stål 'i stånd till' omfattar stål både före och \r\nefter värmebehandling.\r\n\r\nB2.2 \"Högentropilegeringar\" och \"högentropikeramer\" i alla \r\nformer.\r\n\r\nB3 Mjukvara\r\n\r\nB3.1 Databaser med verifierade experimentdata för \"utveckling\" \r\nav \"högentropilegeringar\" eller \"högentropikeramer\".\r\n\r\nB3.2 \"Program\" som använder databaser enligt B3.1.\r\n\r\nB4 Teknik\r\n\r\nB4.1 \"Teknik\" för \"utveckling\" eller \"produktion\" av grafen, \r\ngrafenoxid, reducerad grafenoxid eller funktionaliserad grafen \r\nför något av följande:\r\n\r\na. impregnering av fibrer,\r\n\r\nb. battericellsytor,\r\n\r\nc. sensorytor,\r\n\r\nd. termiskt ytskiktsmaterial (TIM), eller\r\n\r\ne. grafenförstärkt \"komposit\" med en \"matris\" av metall eller \r\npolymer.\r\n\r\nB4.2 \"Teknik\" för \"utveckling\", \"produktion\" eller \r\n\"användning\" av \"högentropilegeringar\" eller \r\n\"högentropikeramer\".\r\n\r\nB4.3 \"Teknik\" för \"utveckling\" av syntetisk biologi.\r\n\r\nC Materialbearbetning\r\n\r\nC1 Test-, inspektions- och produktionsutrustning\r\n\r\nC1.1 Särskilt utformade komponenter och tillbehör för \r\n\"isostatiska pressar\".\r\n\r\nC2 Teknik\r\n\r\nC2.1 \"Teknik\" för \"utveckling\" eller \"produktion\" av \r\nfastfaselektrolyt-batterier (solid state battery) genom \r\n'isostatisk förtätning'.\r\n\r\nTeknisk anmärkning\r\n\r\nMed 'isostatisk förtätning' avses en process där man \r\ntrycksätter ett eller flera objekt vid temperaturer som \r\növerskrider 340 K (67 °C) i ett slutet hålrum med hjälp av \r\nolika medier (exempelvis gas, vätska eller massiva partiklar) \r\nför att skapa lika tryck i alla riktningar i avsikt att \r\nreducera eller eliminera antalet håligheter i eller mellan \r\nobjekten.\r\n\r\nC2.2 \"Teknik\" inbegripet processparametrar för \"utveckling\" \r\neller \"produktion\", genom additiv tillverkning, av följande:\r\n\r\na. produkter eller komponenter av metalliska material eller \r\nkeramer,\r\n\r\nb. \"högentropilegeringar\", eller \r\n\r\nc. \"högentropikeramer\".\r\n\r\nAnm.: Additiv tillverkning omfattar inte svetsning.\r\n\r\nD Elektronik\r\n\r\nD1 System, utrustningar och komponenter\r\n\r\nD1.1 Röntgenblixtaggregat eller pulsade elektronacceleratorer \r\nsom har följande egenskaper:\r\n\r\na. en accelerator med en pulsvidd på 200 ns eller kortare, och\r\n\r\nb. en 'toppeffekt' större än 4 000 MW.\r\n\r\nAnm.: D1.1 omfattar inte acceleratorer som ingår som delar i \r\napparatur konstruerad för annat än användning av \r\nelektronstråle eller röntgenstrålning (t.ex. \r\nelektronmikroskop) och sådana som konstruerats för medicinska \r\nändamål.\r\n\r\nTeknisk anmärkning\r\n\r\n'Toppeffekt' = (toppspänning i volt) × (toppström i ampere).\r\n\r\nD1.2 Kryogeniska signalförstärkare, enligt följande\r\n\r\na. signalförstärkare utformade eller modifierade för \r\nanvändning under 100 K (-173 °C), eller\r\n\r\nb. kryogeniska parametriska signalförstärkare.\r\n\r\nAnm.: Parametriska signalförstärkare omfattar även Traveling \r\nWave Parametric Amplifier (TWPA).\r\n\r\nD2 Test-, inspektions- och produktionsutrustning\r\n\r\nD2.1 Testmetoder och testmodeller för skadetålighetstest av \r\nbattericeller.\r\n\r\nD3 Mjukvara\r\n\r\nD3.1 \"Program\" för batterihanteringssystem (Battery Management \r\nSystem, BMS) särskilt utformade eller modifierade för \r\nobemannade farkoster eller militär applikation.\r\n\r\nD4 Teknik\r\n\r\nD4.1 \"Teknik\" för \"utveckling\" av frekvensomvandlare eller \r\ngeneratorer som kan användas som motordrivsystem med variabel \r\neller fast switchfrekvens och som har allt av följande:\r\n\r\na. flerfasig utgång som producerar en effekt på 40 VA eller \r\nmer,\r\n\r\nb. arbetar vid en frekvens på 400 Hz eller mer, och\r\n\r\nc. frekvensstyrning bättre (lägre) än 0,2 %.\r\n\r\nD4.2 \"Teknik\" för \"utveckling\" eller \"produktion\" av \r\nanodmaterial för följande batterikemier:\r\n\r\na. litium-jon,\r\n\r\nb. litium-svavel,\r\n\r\nc. natrium-jon, eller\r\n\r\nd. natrium-svavel.\r\n\r\nD4.3 \"Teknik\" för \"utveckling\" eller \"produktion\" av \r\nkatodmaterial för följande batterikemier:\r\n\r\na. litium-jon,\r\n\r\nb. litium-svavel,\r\n\r\nc. natrium-jon,\r\n\r\nd. natrium-svavel, eller\r\n\r\ne. syre.\r\n\r\nD4.4 \"Teknik\" för \"utveckling\" eller \"produktion\" av \r\nhelorganiska protonbatterier.\r\n\r\nD4.5 \"Teknik\" för \"utveckling\" eller \"produktion\" av \r\nlastbärande anoder, katoder eller elektrolyter för användning \r\ni strukturella batterier.\r\n\r\nD4.6 \"Teknik\" för \"utveckling\" eller \"produktion\" av \r\nseparatorfilm för följande batterikemier:\r\n\r\na. litium-jon,\r\n\r\nb. litium-svavel,\r\n\r\nc. natrium-jon, eller\r\n\r\nd. natrium-svavel.\r\n\r\nE Navigation och avionik\r\n\r\nE1 System, utrustningar och komponenter\r\n\r\nE1.1 Mikroelektromekaniska system (Micro-Electro-Mechanical \r\nSystems, MEMS) eller delar därav som är utformade eller \r\nmodifierade för militära system.\r\n\r\nE2 Teknik\r\n\r\nE2.1 \"Teknik\" för \"utveckling\" eller \"produktion\" av \r\ntröghetsnavigeringssystem och sensorer som innehåller \r\naccelerometrar eller gyron baserade på mikroelektromekaniska \r\nsystem (Micro-Electro-Mechanical Systems, MEMS).\r\n\r\nF Flyg, rymd och framdrivning\r\n\r\nF1 System, utrustningar och komponenter\r\n\r\nF1.1 System, produkter eller komponenter särskilt utformade \r\nför att övervaka eller följa objekt i omloppsbana runt jorden.\r\n\r\nF2 Test-, inspektions- och produktionsutrustning\r\n\r\nF2.1 Utrustning för additiv tillverkning särskilt utformad \r\neller modifierad för användning i rymden.\r\n\r\nF3 Mjukvara\r\n\r\nF3.1 \"Program\" särskilt utformad eller modifierad för system, \r\nprodukter eller komponenter enligt F1.1.\r\n\r\nF4 Teknik\r\n\r\nF4.1 \"Teknik\" för \"utveckling\" av system, produkter eller \r\nkomponenter enligt F1.1.\r\n\r\nF4.2 Nyttolast-, telemetri- och kommandodata mellan satellit \r\noavsett ursprung och markstation.\r\n\r\nAnm. 1: F4.2 omfattar inte tjänster för publik användning.\r\n\r\nAnm. 2: F4.2 omfattar både rådata och data i bearbetad form.\r\n\r\nAnm. 3: F4.2 omfattar transmittering av nedtagen nyttolast- \r\noch telemetridata.\r\n\r\nG\tÖvrigt\r\n\r\nG1 Övrigt\r\n\r\nG1.1 \"Teknik\" i form av AI-algoritmer som använder eller \r\ngenererar data innehållandes 'känsliga personuppgifter' eller \r\n'lokaliseringsuppgifter', inklusive genererade data.\r\n\r\nAnm. 1: 'Känsliga personuppgifter' omfattar personuppgifter \r\nsom avslöjar ras eller etniskt ursprung, politiska åsikter, \r\nreligiös eller filosofisk övertygelse eller medlemskap i \r\nfackförening och behandling av genetiska uppgifter, \r\nbiometriska uppgifter för att entydigt identifiera fysisk \r\nperson, uppgifter om hälsa eller uppgifter om en fysisk \r\npersons sexualliv eller sexuella läggning.\r\n\r\nAnm. 2: 'Lokaliseringsuppgifter' omfattar uppgifter som \r\nbehandlas i ett allmänt mobilt elektroniskt kommunikationsnät \r\noch som anger den geografiska positionen för en slutanvändares \r\nterminalutrustning, eller uppgifter i ett allmänt fast \r\nelektroniskt kommunikationsnät om nätanslutningspunktens \r\nfysiska adress.\r\n\r\nG1.2 \"Teknik\" speciellt utformad för \r\nmaskininlärningsalgoritmer för militära funktioner. I detta \r\ningår särskilt intränade modellparametervärden.\r\n\r\nG1.3 Tränade modeller för militära funktioner som använder \r\nteknik enligt G1.2.\r\n\r\nG1.4 \"Teknik\" speciellt utformad för militärt beslutsfattande \r\nsom omfattar eller baseras på uttrycklig expertkunskap.\r\n\r\nB. Definitioner av termer som används i A. Förteckning över \r\nframväxande teknologier och annan strategiskt skyddsvärd \r\nteknologi som omfattas av lagen (2023:560) om granskning av \r\nutländska direktinvesteringar\r\n\r\nNot: Ord och termer i denna förteckning över definitioner har \r\nden definierade betydelsen endast när detta anges genom att de \r\nhar satts inom \"dubbla citattecken\". Definitioner av termer \r\ninom 'enkla citattecken' ges i en teknisk anmärkning. I övrigt \r\nhar ord och termer sin vanliga (lexikaliska) betydelse.\r\n\r\n\"användning\":\r\n\r\ndrift, installation (inklusive installation på plats), \r\nunderhåll (kontroll), reparation, översyn och renovering.\r\n\r\n\"högentropikeramer\" (High-entropy ceramics, HEC):\r\n\r\nkeramiska material som består av fyra eller fler oxider med en \r\nkoncentration av 5-35 atomprocent för respektive ingående \r\noxid.\r\n\r\n\"högentropilegeringar\" (High-entropy alloys, HEA):\r\n\r\nmetalliska material som består av fyra eller fler av de \r\nmetalliska grundämnena Al, Ti, V, Cr, Mn, Fe, Co, Ni, Cu, Zr, \r\nNb, Mo, Hf, Ta eller W och som har en koncentration av 5-35 \r\natomprocent för respektive ingående grundämne.\r\n\r\n\"isostatiska pressar\":\r\n\r\nutrustning som har förmågan att genom olika medier \r\n(gasformigt, flytande, fasta partiklar eller annat) trycksätta \r\nett slutet hålrum för att skapa likformigt tryck i alla \r\nriktningar mot ett arbetsstycke eller material i hålrummet.\r\n\r\n\"komposit\":\r\n\r\nen \"matris\" och en eller flera tillsatsstrukturer som består \r\nav partiklar, tunna trådar, fibrer eller någon kombination av \r\ndessa, som ingår av ett eller flera specifika skäl.\r\n\r\n\"kärnreaktor\":\r\n\r\nen fullständig reaktor som kan upprätthålla en kontrollerad \r\nsjälvunderhållande kedjereaktion av kärnklyvningar. En \r\n\"kärnreaktor\" omfattar alla föremål som är placerade i eller i \r\ndirekt anslutning till reaktorkärlet, utrustningen som \r\nkontrollerar effektnivån i härden och de komponenter som \r\nnormalt innesluts, kommer i direkt kontakt med eller styr \r\nprimärkylmedlet i reaktorhärden.\r\n\r\n\"matris\":\r\n\r\nen huvudsakligen kontinuerlig struktur som till stor del \r\nfyller upp utrymmet mellan partiklar, kristalliska trådar \r\neller fibrer.\r\n\r\n\"produktion\":\r\n\r\nalla produktionsskeden, t.ex. konstruktion, \r\nproduktionsutveckling, tillverkning, integrering, \r\nsammansättning (montering), inspektion, provning och \r\nkvalitetssäkring.\r\n\r\n\"program\":\r\n\r\nen sekvens av instruktioner avsedd för utförande av en process \r\ni, eller omvandlad till, sådan form som är exekverbar för en \r\nelektronisk dator.\r\n\r\n\"teknik\":\r\n\r\nspecifik information som är nödvändig för \"utveckling\", \r\n\"produktion\" eller \"användning\" av produkter. Informationen \r\nkan ha formen 'tekniska uppgifter' eller 'teknisk assistans'.\r\n\r\nTekniska anmärkningar\r\n\r\n1. 'Teknisk assistans' kan avse instruktioner, färdigheter, \r\nträning, arbetsmetoder och konsulttjänster och kan innebära \r\növerförande av 'tekniska uppgifter'.\r\n\r\n2. 'Tekniska uppgifter' kan avse ritningskopior, planer, \r\ndiagram, modeller, formler, tabeller, ritningar, manualer och \r\ninstruktioner, skrivna eller inspelade på andra medier eller \r\nenheter såsom disketter, band eller ROM-minnen.\r\n\r\n\"utveckling\":\r\n\r\nAlla faser före serieproduktion såsom\r\n\r\na. konstruktion, \r\n\r\nb. konstruktionsforskning, \r\n\r\nc. konstruktionsanalys,\r\n\r\nd. konstruktionskoncept, \r\n\r\ne. sammansättning och provning av prototyper,\r\n\r\nf. pilottillverkningsplaner, \r\n\r\ng. konstruktionsuppgifter, \r\n\r\nh. datadesign,\r\n\r\ni. processen då konstruktionsuppgifterna förvandlas till en \r\nprodukt,\r\n\r\nj. fastställande av design och integrering, och\r\n\r\nk. layouter.",
    "skapadDateTime": "2026-01-02T14:26:27.258305",
    "uppdateradDateTime": "2026-01-02T14:27:26.9380991",
    "utkastId": null,
    "publicerad": true,
    "publiceradDateTime": "2026-01-02T14:27:26.938099",
    "arkiverad": false,
    "historisk": false,
    "utkast": false
  },
  "andringsforfattningar": [
    {
      "andringsforfattningId": 647396,
      "beteckning": "2025:1166",
      "anteckningar": "ändr. 5, 6, 7 §§",
      "ikraftDateTime": "2026-01-01T00:00:00",
      "ikraftOvergangsbestammelse": false,
      "ikraftDenDagenRegeringenBestammer": false,
      "forarbeten": null,
      "rubrik": "Förordning (2025:1166) om ändring i förordningen (2023:624) om granskning av utländska direktinvesteringar",
      "lopnummer": "1166",
      "celexnummer": null,
      "bihangsuppgifterTillAldreGrundforfattningar": null,
      "publiceringsar": "2025",
      "eUdirektiv": false,
      "skapadDateTime": "2026-01-02T14:26:27.2732454",
      "uppdateradDateTime": "2026-01-02T14:27:26.9381893",
      "utkastId": null,
      "publicerad": true,
      "borttagen": false,
      "publiceradDateTime": "2026-01-02T14:27:26.9381891",
      "arkiverad": false,
      "historisk": false,
      "utkast": false
    },
    {
      "andringsforfattningId": 647397,
      "beteckning": "2024:1211",
      "anteckningar": "ändr. 6 §, bil. 1",
      "ikraftDateTime": "2025-01-08T00:00:00",
      "ikraftOvergangsbestammelse": false,
      "ikraftDenDagenRegeringenBestammer": false,
      "forarbeten": null,
      "rubrik": "Förordning (2024:1211) om ändring i förordningen (2023:624) om granskning av utländska direktinvesteringar",
      "lopnummer": "1211",
      "celexnummer": null,
      "bihangsuppgifterTillAldreGrundforfattningar": null,
      "publiceringsar": "2024",
      "eUdirektiv": false,
      "skapadDateTime": "2026-01-02T14:26:27.2732457",
      "uppdateradDateTime": "2026-01-02T14:27:26.9382122",
      "utkastId": null,
      "publicerad": true,
      "borttagen": false,
      "publiceradDateTime": "2026-01-02T14:27:26.9382121",
      "arkiverad": false,
      "historisk": false,
      "utkast": false
    }
  ],
  "skapadDateTime": "2026-01-02T14:26:27.2583043",
  "uppdateradDateTime": "2026-01-02T14:27:26.9378391",
  "publicerad": true,
  "publiceradDateTime": "2026-01-02T14:27:26.937839",
  "arkiverad": false,
  "historisk": false,
  "utkast": false,
  "dokumenttyp": "SFS"
}