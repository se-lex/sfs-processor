{
  "grundforfattningId": 62354,
  "previousId": 56053,
  "beteckning": "2021:996",
  "beteckningSortable": "2021:996",
  "publiceringsar": "2021",
  "lopnummer": "996",
  "rubrik": "Förordning (2021:996) om engångsprodukter",
  "tidsbegransadDateTime": null,
  "upphavdDateTime": null,
  "upphavdOvergangsbestammelse": false,
  "upphavdDenDagenRegeringenBestammer": false,
  "ikraftDateTime": "2022-01-01T11:00:00",
  "ikraftOvergangsbestammelse": true,
  "ikraftDenDagenRegeringenBestammer": false,
  "notis": false,
  "organisation": {
    "organisationId": 0,
    "namn": "Klimat- och näringslivsdepartementet",
    "enhet": null,
    "namnOchEnhet": "Klimat- och näringslivsdepartementet",
    "departementId": 31,
    "myndighetId": null
  },
  "forfattningstypNamn": "Förordning",
  "register": {
    "registerInformationId": 62351,
    "forarbeten": "direktiv (EU) 2019/904",
    "eUdirektiv": true,
    "forfattningssamling": null,
    "celexnummer": null,
    "taggar": null,
    "overgangsbestammelserVidTidsbegransning": null,
    "skapadDateTime": "2026-01-02T09:37:04.198023",
    "uppdateradDateTime": "2026-01-02T09:38:15.6236322",
    "utkastId": null,
    "publicerad": true,
    "publiceradDateTime": "2026-01-02T09:38:15.6236319",
    "arkiverad": false,
    "historisk": false,
    "utkast": false
  },
  "fulltext": {
    "fulltextInformationId": 85174,
    "upphavdGenom": null,
    "andringInford": "t.o.m. SFS 2024:35",
    "omtryck": null,
    "utfardadDateTime": "2021-11-03T00:00:00",
    "ovrigt": null,
    "forfattningstext": "1 § Syftet med denna förordning är att minska nedskräpning och \r\nfrämja en cirkulär ekonomi. \r\n\r\nFörordningen är meddelad med stöd av \r\n\r\n- 15 kap. 40 § miljöbalken i fråga om 12-23 och 25-28 §§,\r\n\r\n- 8 kap. 11 § regeringsformen i fråga om 34 §, och\r\n\r\n- 8 kap. 7 § regeringsformen i fråga om övriga bestämmelser.\r\n\r\nYtterligare bestämmelser i andra förordningar\r\n\r\n2 § Ytterligare bestämmelser om engångsprodukter finns i\r\n\r\n- förordningen (1998:944) om förbud m.m. i vissa fall i \r\nsamband med hantering, införsel och utförsel av kemiska \r\nprodukter,\r\n\r\n- förordningen (2022:1274) om producentansvar för \r\nförpackningar,\r\n\r\n- förordningen (2021:998) om producentansvar för vissa \r\ntobaksvaror\r\n\r\noch filter,\r\n\r\n- förordningen (2021:999) om producentansvar för ballonger,\r\n\r\n- förordningen (2021:1000) om producentansvar för \r\nvåtservetter, och\r\n\r\n- förordningen (2021:1002) om nedskräpningsavgifter.\r\nFörordning (2022:1426).\r\n\r\nOrdförklaringar\r\n\r\n3 § Med polymer avses i denna förordning detsamma som i \r\nartikel 3.5 i Europaparlamentets och rådets förordning (EG) \r\nnr 1907/2006 av den 18 december 2006 om registrering, \r\nutvärdering, godkännande och begränsning av kemikalier \r\n(Reach), inrättande av en europeisk kemikaliemyndighet, \r\nändring av direktiv 1999/45/EG och upphävande av rådets \r\nförordning (EEG) nr 793/93 och kommissionens förordning (EG) \r\nnr 1488/94 samt rådets direktiv 76/769/EEG och kommissionens \r\ndirektiv 91/155/EEG, 93/67/EEG, 93/105/EG och 2000/21/EG.\r\n\r\n4 § Med plast avses i denna förordning en polymer som kan \r\nanvändas som huvudsaklig strukturkomponent i slutprodukter, \r\noavsett om polymeren har tillförts tillsatser eller andra \r\nämnen.\r\n\r\nMed plast avses inte en polymer som förekommer naturligt i \r\nmiljön och som inte har modifierats på kemisk väg. \r\n\r\n5 § I denna förordning avses med\r\n\r\ntillhandahålla på den svenska marknaden: att mot betalning \r\neller gratis göra en produkt tillgänglig för distribution, \r\nförbrukning eller användning på den svenska marknaden i \r\nsamband med yrkesmässig verksamhet, och\r\n\r\nsläppa ut på den svenska marknaden: att för första gången \r\ntillhandahålla en produkt på den svenska marknaden.\r\n\r\n6 § I denna förordning avses med \r\n\r\nengångsprodukt: en produkt som inte utformats, konstruerats \r\neller släppts ut på den svenska marknaden för att under sin \r\nlivscykel användas flera gånger genom att återanvändas för \r\nsamma ändamål som den utformades för eller sändas tillbaka \r\ntill en producent för att återfyllas, och\r\n\r\nengångsplastprodukt: en engångsprodukt som helt eller delvis \r\nbestår av plast.\r\n\r\n7 § I denna förordning avses med \r\n\r\nmugg: ett glas, en kopp eller en mugg, med eller utan lock, \r\nsom är avsedd för kall eller varm dryck som vanligtvis dricks \r\ndirekt ur kärlet, \r\n\r\nengångsmugg: en mugg som är en engångsprodukt, och\r\n\r\ndryckesbehållare: en plastflaska, en kompositförpackning eller \r\nett annat kärl som \r\n\r\n1. är en engångsplastprodukt,\r\n\r\n2. har en kapacitet på högst tre liter, \r\n\r\n3. är avsedd för dryck, och\r\n\r\n4. inte är en mugg.\r\n\r\n8 § I denna förordning avses med \r\n\r\nmat: livsmedel som inte är dryck,\r\n\r\nsnabbmat: mat som \r\n\r\n1. är avsedd att ätas direkt på försäljningsstället eller tas \r\nmed för att kort efter försäljningen ätas på annan plats, \r\n\r\n2. är avsedd att ätas ur förpackningen, och \r\n\r\n3. är färdig att ätas utan ytterligare tillagning, uppvärmning \r\neller annan beredning som utförs av konsumenten, \r\n\r\nmatlåda: en förpackning, med eller utan lock, som \r\n\r\n1. är formgjuten eller förblir väsentligen oförändrad i formen \r\nefter det att innehållet läggs till eller tas bort, och \r\n\r\n2. används till snabbmat, och\r\n\r\nengångsmatlåda: en matlåda som är en engångsprodukt.\r\n\r\n9 § Med rotation avses i denna förordning den resa som en \r\nåteranvändbar mugg eller matlåda gör från det att den släpps \r\nut på den svenska marknaden tillsammans med den dryck eller \r\nden mat som den är avsedd att innehålla, skydda, leverera \r\neller presentera, till dess att den lämnas till ett system för \r\nåteranvändning av muggar eller matlådor i syfte att på nytt \r\ntillhandahållas på den svenska marknaden tillsammans med den \r\ndryck eller den mat som den är avsedd för.\r\n\r\n10 § I denna förordning avses med \r\n\r\nbärkasse: en påse som tillhandahålls för att konsumenter ska \r\nkunna packa och bära varor från den plats där varorna \r\ntillhandahålls och som inte är avsedd för varaktigt bruk,\r\n\r\nplastbärkasse: en bärkasse som består av plast, och\r\n\r\ntunn plastbärkasse: en plastbärkasse vars vägg är tunnare än \r\n50 mikrometer.\r\n\r\n11 § Ord och uttryck i denna förordning har i övrigt samma \r\nbetydelse som i 15 kap. miljöbalken.\r\n\r\nFörbud mot att släppa ut vissa engångsplastprodukter på den \r\nsvenska marknaden\r\n\r\n12 § Det är förbjudet att släppa ut följande \r\nengångsplastprodukter på den svenska marknaden: \r\n\r\n1. bomullspinnar (tops),\r\n\r\n2. dryckesbehållare som innehåller polystyren som har \r\nexpanderats,\r\n\r\n3. engångsmuggar och engångsmatlådor som innehåller polystyren \r\nsom har expanderats,\r\n\r\n4. gafflar, knivar, skedar, ätpinnar och andra bestick,\r\n\r\n5. korkar och lock som innehåller polystyren som har \r\nexpanderats, och som används till\r\n\r\na) engångsmatlådor,\r\n\r\nb) dryckesbehållare, eller\r\n\r\nc) engångsmuggar,\r\n\r\n6. omrörare för drycker,\r\n\r\n7. pinnar som ska fästas vid och bära upp ballonger,\r\n\r\n8. sugrör, och\r\n\r\n9. tallrikar. Förordning (2024:35).\r\n\r\n13 § Förbuden i 12 § 1 och 8 gäller inte bomullspinnar och \r\nsugrör som omfattas av bestämmelserna om medicintekniska \r\nprodukter i Europaparlamentets och rådets förordning (EU) \r\n2017/745 av den 5 april 2017 om medicintekniska produkter, om \r\nändring av direktiv 2001/83/EG, förordning (EG) nr 178/2002 \r\noch förordning (EG) nr 1223/2009 och om upphävande av rådets \r\ndirektiv 90/385/EEG och 93/42/EEG.\r\n\r\nFörbudet i 12 § 7 gäller inte pinnar som är avsedda för \r\nindustriell eller annan yrkesmässig användning och som inte \r\ndistribueras till konsumenter.\r\n\r\n14 § Det är förbjudet att på den svenska marknaden släppa ut \r\nengångsmuggar som innehåller mer än 15 procent plast.\r\n\r\n15 § Naturvårdsverket får meddela föreskrifter om undantag \r\nfrån förbudet i 14 § om det finns särskilda skäl för att \r\nsläppa ut engångsmuggarna på den svenska marknaden.\r\n\r\nFörbud mot att använda konfetti \r\n\r\n16 § Konfetti som innehåller plast får inte användas utomhus.\r\n\r\nKrav på att erbjuda servering i återanvändbara muggar och \r\nmatlådor\r\n\r\n17 § Den som på den svenska marknaden tillhandahåller dryck i \r\nen engångsmugg ska \r\n\r\n1. erbjuda en möjlighet att få drycken serverad i en \r\nåteranvändbar mugg, och\r\n\r\n2. vidta effektiva åtgärder så att de återanvändbara muggarna \r\noch deras lock roterar flera gånger.\r\n\r\nDen återanvändbara muggen ska tillhandahållas av den som \r\ntillhandahåller drycken oavsett om drycken ska tas med eller \r\ndrickas på försäljningsstället.\r\n\r\n18 § Den som på den svenska marknaden tillhandahåller snabbmat \r\ni en engångsmatlåda ska \r\n\r\n1. erbjuda en möjlighet att få snabbmaten serverad i en \r\nåteranvändbar matlåda, och\r\n\r\n2. vidta effektiva åtgärder så att de återanvändbara \r\nmatlådorna och deras lock roterar flera gånger. \r\n\r\nDen återanvändbara matlådan ska tillhandahållas av den som \r\ntillhandahåller maten oavsett om maten ska tas med eller ätas \r\npå försäljningsstället.\r\n\r\n19 § Den som ska tillhandahålla en återanvändbar mugg eller \r\nmatlåda enligt 17 eller 18 § ska välja en mugg eller matlåda \r\nsom har så liten negativ effekt som möjligt på människors \r\nhälsa och miljön. \r\n\r\n20 § Den som på den svenska marknaden tillhandahåller dryck i \r\nen engångsmugg eller snabbmat i en engångsmatlåda ska på \r\nförsäljningsstället informera konsumenter om\r\n\r\n1. möjligheten att få drycken eller snabbmaten serverad i en \r\nåteranvändbar mugg eller matlåda, \r\n\r\n2. den miljöpåverkan som användningen av engångsmuggar och \r\nengångsmatlådor ger upphov till, och\r\n\r\n3. fördelarna med en minskad förbrukning av engångsmuggar och \r\nengångsmatlådor.\r\n\r\nInformationen ska lämnas väl synlig på försäljningsstället och \r\nvara lättillgänglig för konsumenten. \r\n\r\n21 § Kraven i 17-20 §§ gäller inte den som på den svenska \r\nmarknaden tillhandahåller dryck i en engångsmugg eller \r\nsnabbmat i en engångsmatlåda om muggen eller matlådan helt \r\nbestår av papper eller kartong som inte har modifierats \r\nkemiskt på ett sätt som fördröjer nedbrytningen.\r\n\r\n22 § Kraven i 17-20 §§ gäller inte den som på den svenska \r\nmarknaden tillhandahåller dryck eller snabbmat i färre än \r\n75 engångsmuggar och engångsmatlådor per dag som \r\nförsäljningsstället är öppet. \r\n\r\nAntalet engångsmuggar och engångsmatlådor som tillhandahålls \r\nska beräknas som ett genomsnitt under de dagar som \r\nförsäljningsstället är öppet under ett kalenderår.\r\n\r\nDen som omfattas av undantaget och som inte väljer att ändå \r\ntillhandahålla återanvändbara muggar och matlådor ska ha \r\nrutiner för att säkerställa att inte fler än 75 engångsmuggar \r\noch engångsmatlådor tillhandahålls per dag i genomsnitt.\r\nFörordning (2021:997).\r\n\r\n23 § Naturvårdsverket får meddela ytterligare föreskrifter om \r\nundantag från kraven i 17-20 §§ där det är oskäligt att kräva \r\natt den som tillhandahåller dryck i en engångsmugg eller \r\nsnabbmat i en engångsmatlåda ska tillhandahålla ett \r\nåteranvändbart alternativ.\r\n\r\nFöreskrifter om undantag får inte meddelas i fråga om \r\nengångsmuggar eller engångsmatlådor om ett undantag kan antas \r\nmedföra en risk för betydande nedskräpning eller medföra att \r\nSverige inte uppfyller målet i 24 §. \r\n\r\nMål för minskad förbrukning \r\n\r\n24 § I fråga om muggar och matlådor som är \r\nengångsplastprodukter ska förbrukningen ha minskat med \r\n50 procent från och med 2026 jämfört med förbrukningen 2022. \r\n\r\n25 § Den som tillhandahåller eller använder muggar och \r\nmatlådor som är engångsplastprodukter i en yrkesmässig \r\nverksamhet ska effektivt bidra till att nå målet.\r\n\r\nMärkning och annan information till konsumenter\r\n\r\n26 § Sanitetsbindor, tamponger och tampongapplikatorer som är \r\nengångsplastprodukter får släppas ut på den svenska marknaden \r\nendast om de är märkta i enlighet med kommissionens \r\ngenomförandeförordning (EU) 2020/2151 av den 17 december 2020 \r\nom fastställande av harmoniserade specifikationer för märkning \r\nav plastprodukter för engångsbruk som finns förtecknade i \r\ndel D i bilagan till Europaparlamentets och rådets direktiv \r\n(EU) 2019/904 om minskning av vissa plastprodukters inverkan \r\npå miljön.\r\n\r\nMärkningen ska vara framträdande, lätt att läsa och \r\noutplånlig. \r\n\r\n27 § Den som på den svenska marknaden släpper ut tuggummi, \r\nportionssnus, sanitetsbindor, tamponger eller \r\ntampongapplikatorer som är engångsplastprodukter ska informera \r\nkonsumenter om \r\n\r\n1. hur produkten ska hanteras när den blir avfall, \r\n\r\n2. de negativa miljöeffekter som nedskräpning eller annat \r\nolämpligt bortskaffande av produkten ger upphov till, och\r\n\r\n3. de negativa effekter det får på avloppsnätet att spola ner \r\nprodukten i avloppet.\r\n\r\nInformationen ska bidra till att avfallet från \r\nengångsplastprodukter hanteras på ett lämpligt sätt och mindre \r\nnedskräpning. \r\n\r\nInformationen ska vara lättillgänglig, uppmuntra till ett \r\nansvarsfullt konsumentbeteende och lämnas återkommande. \r\n\r\n28 § Den som i en yrkesmässig verksamhet tillhandahåller \r\nplastbärkassar till konsumenter ska informera om \r\n\r\n1. plastbärkassars miljöpåverkan och fördelarna med en minskad \r\nförbrukning av plastbärkassar, och \r\n\r\n2. åtgärder som kan vidtas av konsumenten för att minska \r\nförbrukningen.\r\n\r\nInformationsskyldigheten gäller inte plastbärkassar \r\n\r\n1. som tillhandahålls på distans, eller\r\n\r\n2. vars vägg är tunnare än 15 mikrometer och behövs av \r\nhygienskäl eller tillhandahålls som primära förpackningar för \r\nlivsmedel som säljs i lösvikt.\r\n\r\nInformationen ska vara lättillgänglig, uppmuntra till ett \r\nansvarsfullt konsumentbeteende och lämnas återkommande. \r\n\r\n29 § Naturvårdsverket ska i fråga om engångsplastprodukter som \r\navses i 8 § förordningen (2021:1002) om nedskräpningsavgifter \r\ninformera konsumenter om \r\n\r\n1. hur engångsplastprodukter ska hanteras när de blir avfall, \r\n\r\n2. de negativa miljöeffekter som nedskräpning eller annat \r\nolämpligt bortskaffande av engångsplastprodukter ger upphov \r\ntill, och\r\n\r\n3. de negativa effekter det får på avloppsnätet att spola ner \r\nengångsplastprodukter i avloppet.\r\n\r\nInformationen ska bidra till att avfallet från \r\nengångsplastprodukter hanteras på ett lämpligt sätt och mindre \r\nnedskräpning. \r\n\r\nInformationen ska vara lättillgänglig, uppmuntra till ett \r\nansvarsfullt kon-sumentbeteende och lämnas återkommande. \r\n\r\nBevakning av att förbrukningen minskar\r\n\r\n30 § Naturvårdsverket ska med utgångspunkt i de uppgifter som \r\nlämnas enligt 11 kap. 2 § förordningen (2022:1274) om \r\nproducentansvar för förpackningar bevaka att förbrukningen av\r\n\r\n1. plastbärkassar minskar och att förbrukningen av tunna \r\nplastbärkassar inte överskrider 90 kassar per person och år \r\nfrån den 31 december 2019 och 40 kassar per person och år från \r\nden 31 december 2025, och\r\n\r\n2. muggar och matlådor som är engångsplastprodukter har \r\nminskat med 50 procent under kalenderåret 2026 jämfört med \r\nförbrukningen under kalenderåret 2022.\r\n\r\nBeräkningen av förbrukningen av tunna plastbärkassar ska inte \r\nomfatta bärkassar vars vägg är tunnare än 15 mikrometer och\r\n\r\n1. behövs av hygienskäl, eller\r\n\r\n2. tillhandahålls som primära förpackningar för livsmedel som \r\nsäljs i lösvikt.\r\n\r\nOm Naturvårdsverket bedömer att förbrukningen av \r\nplastbärkassar och muggar och matlådor som är \r\nengångsplastprodukter inte minskar eller att förbrukningen av \r\ntunna plastbärkassar kommer att överskrida de nivåer som anges \r\ni första stycket, ska Naturvårdsverket lämna förslag till \r\nregeringen på ändamålsenliga åtgärder. Förordning (2022:1426).\r\n\r\nRapportering\r\n\r\n31 § Naturvårdsverket ska rapportera till Europeiska \r\nkommissionen i enlighet med Europaparlamentets och rådets \r\ndirektiv (EU) 2019/904 av den 5 juni 2019 om minskning av \r\nvissa plastprodukters inverkan på miljön, i den ursprungliga \r\nlydelsen. \r\n\r\nTillsyn\r\n\r\n32 § I 2 kap. 24 och 31 §§ miljötillsynsförordningen (2011:13) \r\nfinns bestämmelser om tillsyn. \r\n\r\nSanktioner\r\n\r\n33 § I förordningen (2012:259) om miljösanktionsavgifter finns \r\nbestämmelser om miljösanktionsavgifter.\r\n\r\nBemyndigande att meddela föreskrifter om verkställighet\r\n\r\n34 § Naturvårdsverket får meddela föreskrifter om \r\nverkställigheten av denna förordning.\r\n\r\n\r\nÖvergångsbestämmelser\r\n\r\n2021:996\r\n\r\n1. Denna förordning träder i kraft den 30 april 2022 i fråga \r\nom 16 §, den 1 januari 2024 i fråga om 14, 17-22 och 25 §§, \r\noch i övrigt den 1 januari 2022.\r\n\r\n2. Genom förordningen upphävs förordningen (2016:1041) om \r\nplastbärkassar.",
    "skapadDateTime": "2026-01-02T09:37:04.1980215",
    "uppdateradDateTime": "2026-01-02T09:38:15.6236541",
    "utkastId": null,
    "publicerad": true,
    "publiceradDateTime": "2026-01-02T09:38:15.623654",
    "arkiverad": false,
    "historisk": false,
    "utkast": false
  },
  "andringsforfattningar": [
    {
      "andringsforfattningId": 645438,
      "beteckning": "2021:997",
      "anteckningar": "ändr. 22 §",
      "ikraftDateTime": "2026-01-01T00:00:00",
      "ikraftOvergangsbestammelse": false,
      "ikraftDenDagenRegeringenBestammer": false,
      "forarbeten": "direktiv (EU) 2019/904",
      "rubrik": "Förordning (2021:997) om ändring i förordningen (2021:996) om engångsprodukter",
      "lopnummer": "997",
      "celexnummer": null,
      "bihangsuppgifterTillAldreGrundforfattningar": null,
      "publiceringsar": "2021",
      "eUdirektiv": true,
      "skapadDateTime": "2026-01-02T09:37:04.2120812",
      "uppdateradDateTime": "2026-01-02T09:38:15.6237355",
      "utkastId": null,
      "publicerad": true,
      "borttagen": false,
      "publiceradDateTime": "2026-01-02T09:38:15.6237353",
      "arkiverad": false,
      "historisk": false,
      "utkast": false
    },
    {
      "andringsforfattningId": 645439,
      "beteckning": "2022:1426",
      "anteckningar": "ändr. 2, 30 §§",
      "ikraftDateTime": "2023-01-01T00:00:00",
      "ikraftOvergangsbestammelse": false,
      "ikraftDenDagenRegeringenBestammer": false,
      "forarbeten": null,
      "rubrik": "Förordning (2022:1426) om ändring i förordningen (2021:996) om engångsprodukter",
      "lopnummer": "1426",
      "celexnummer": null,
      "bihangsuppgifterTillAldreGrundforfattningar": null,
      "publiceringsar": "2022",
      "eUdirektiv": false,
      "skapadDateTime": "2026-01-02T09:37:04.2120819",
      "uppdateradDateTime": "2026-01-02T09:38:15.6237565",
      "utkastId": null,
      "publicerad": true,
      "borttagen": false,
      "publiceradDateTime": "2026-01-02T09:38:15.6237564",
      "arkiverad": false,
      "historisk": false,
      "utkast": false
    },
    {
      "andringsforfattningId": 645440,
      "beteckning": "2024:35",
      "anteckningar": "ändr. 12 §",
      "ikraftDateTime": "2024-03-05T00:00:00",
      "ikraftOvergangsbestammelse": false,
      "ikraftDenDagenRegeringenBestammer": false,
      "forarbeten": "direktiv (EU) 2019/904",
      "rubrik": "Förordning (2024:35) om ändring i förordningen (2021:996) om engångsprodukter",
      "lopnummer": "35",
      "celexnummer": null,
      "bihangsuppgifterTillAldreGrundforfattningar": null,
      "publiceringsar": "2024",
      "eUdirektiv": true,
      "skapadDateTime": "2026-01-02T09:37:04.2120822",
      "uppdateradDateTime": "2026-01-02T09:38:15.6237663",
      "utkastId": null,
      "publicerad": true,
      "borttagen": false,
      "publiceradDateTime": "2026-01-02T09:38:15.6237662",
      "arkiverad": false,
      "historisk": false,
      "utkast": false
    }
  ],
  "skapadDateTime": "2026-01-02T09:37:04.1980197",
  "uppdateradDateTime": "2026-01-02T09:38:15.6233852",
  "publicerad": true,
  "publiceradDateTime": "2026-01-02T09:38:15.6233849",
  "arkiverad": false,
  "historisk": false,
  "utkast": false,
  "dokumenttyp": "SFS"
}