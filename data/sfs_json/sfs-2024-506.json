{
  "grundforfattningId": 62318,
  "previousId": 62098,
  "beteckning": "2024:506",
  "beteckningSortable": "2024:506",
  "publiceringsar": "2024",
  "lopnummer": "506",
  "rubrik": "Lag (2024:506) om arbetslöshetsförsäkring",
  "tidsbegransadDateTime": null,
  "upphavdDateTime": null,
  "upphavdOvergangsbestammelse": false,
  "upphavdDenDagenRegeringenBestammer": false,
  "ikraftDateTime": "2025-10-01T00:00:00",
  "ikraftOvergangsbestammelse": true,
  "ikraftDenDagenRegeringenBestammer": false,
  "notis": false,
  "organisation": {
    "organisationId": 0,
    "namn": "Arbetsmarknadsdepartementet",
    "enhet": "AA",
    "namnOchEnhet": "Arbetsmarknadsdepartementet AA",
    "departementId": 11,
    "myndighetId": null
  },
  "forfattningstypNamn": "Lag",
  "register": {
    "registerInformationId": 62315,
    "forarbeten": "Prop. 2023/24:128, bet. 2023/24:AU9, rskr. 2023/24:267",
    "eUdirektiv": false,
    "forfattningssamling": null,
    "celexnummer": null,
    "taggar": null,
    "overgangsbestammelserVidTidsbegransning": null,
    "skapadDateTime": "2025-12-18T14:03:35.3804625",
    "uppdateradDateTime": "2025-12-22T11:30:39.3090592",
    "utkastId": null,
    "publicerad": true,
    "publiceradDateTime": "2025-12-22T11:30:39.3090591",
    "arkiverad": false,
    "historisk": false,
    "utkast": false
  },
  "fulltext": {
    "fulltextInformationId": 85138,
    "upphavdGenom": null,
    "andringInford": "t.o.m. SFS 2025:1549",
    "omtryck": null,
    "utfardadDateTime": "2024-06-20T00:00:00",
    "ovrigt": null,
    "forfattningstext": "1 kap. Inledande bestämmelser\r\n\r\nLagens innehåll\r\n\r\n1 § Innehållet i denna lag är uppdelat enligt följande:\r\n\r\n- inledande bestämmelser (1 kap.),\r\n\r\n- grundläggande förutsättningar för rätt till \r\narbetslöshetsersättning (2 kap.),\r\n\r\n- krav på tidigare inkomster för rätt till \r\narbetslöshetsersättning (3 kap.),\r\n\r\n- tid med arbetslöshetsersättning (4 kap.),\r\n\r\n- beräkning av arbetslöshetsersättning (5 kap.),\r\n\r\n- minskning av arbetslöshetsersättning (6 kap.),\r\n\r\n- sanktioner (7 kap.),\r\n\r\n- återbetalningsskyldighet och återkrav (8 kap.),\r\n\r\n- uppgiftsskyldighet (9 kap.),\r\n\r\n- handläggning av ärenden (10 kap.), och\r\n\r\n- omprövning och överklagande (11 kap.).\r\n\r\nArbetslöshetsförsäkringens syfte och funktion\r\n\r\n2 § Arbetslöshetsförsäkringen är en inkomstbortfallsförsäkring \r\nsom handhas av arbetslöshetskassorna och som syftar till att \r\nge arbetslösa ekonomiskt stöd under omställning mellan \r\narbeten.\r\n\r\nIntyg för personer som söker arbete utanför Sverige\r\n\r\n3 § I Europaparlamentets och rådets förordning (EG) nr \r\n883/2004 av den 29 april 2004 om samordning av de sociala \r\ntrygghetssystemen och Europaparlamentets och rådets förordning \r\n(EG) nr 987/2009 av den 16 september 2009 om \r\ntillämpningsbestämmelser till förordning (EG) nr 883/2004 \r\nfinns bestämmelser om utfärdande av intyg för personer som \r\nuppfyller villkoren för rätt att med bibehållen \r\narbetslöshetsersättning söka arbete i något annat land.\r\n\r\nI 11 kap. 12 § finns bestämmelser om överklagandetiden för \r\nbeslut om sådana intyg.\r\n\r\nRegeringen eller den myndighet som regeringen bestämmer kan \r\nmed stöd av 8 kap. 7 § regeringsformen meddela föreskrifter om \r\nutfärdande av och beslut om intyg och om vilken myndighet som \r\nutfärdar intygen.\r\n\r\nSärskilda bestämmelser vid arbetskonflikt\r\n\r\n4 § Lagen (1969:93) om begränsning av samhällsstöd vid \r\narbetskonflikt ska tillämpas på arbetslöshetsersättning enligt \r\ndenna lag.\r\n\r\n2 kap. Grundläggande förutsättningar för rätt till \r\narbetslöshetsersättning\r\n\r\nAllmänna villkor\r\n\r\n1 § För att ha rätt till arbetslöshetsersättning vid \r\narbetslöshet krävs att sökanden\r\n\r\n1. är arbetsför och oförhindrad att ta ett arbete,\r\n\r\n2. är anmäld som arbetssökande hos Arbetsförmedlingen, och\r\n\r\n3. i övrigt står till arbetsmarknadens förfogande.\r\n\r\n2 § /Upphör att gälla U:2026-01-01/\r\nFör att ha rätt till arbetslöshetsersättning krävs att \r\nsökanden har fyllt 20 år. Rätten till ersättning upphör vid \r\nmånadsskiftet före den månad då sökanden fyller 66 år.\r\n\r\n2 § /Träder i kraft I:2026-01-01/\r\nFör att ha rätt till arbetslöshetsersättning krävs att \r\nsökanden har fyllt 20 år. Rätten till ersättning upphör vid \r\nmånadsskiftet före den månad då sökanden uppnår riktåldern för \r\npension enligt 2 kap. 10 a-10 d §§ socialförsäkringsbalken.\r\nLag (2024:507).\r\n\r\nSärskilda bestämmelser för vissa sökande\r\n\r\nSökande som är tjänstlediga\r\n\r\n3 § En sökande kan få arbetslöshetsersättning trots att \r\nsökanden är tjänstledig utan lön, om sökanden av hälsoskäl \r\ninte kan återgå till sitt tidigare arbete eller till annat \r\narbete hos sin arbetsgivare men av Försäkringskassan har \r\nbedömts ha arbetsförmåga i förhållande till arbetsmarknaden i \r\növrigt. \r\n\r\nSökanden kan få ersättning enligt första stycket även om \r\narbetsgivaren har en kvarvarande rehabiliteringsskyldighet, \r\nunder förutsättning att arbetsgivaren har vidtagit de \r\nrehabiliteringsåtgärder som har varit möjliga.\r\n\r\n4 § En sökande kan få arbetslöshetsersättning trots att \r\nsökanden är tjänstledig utan lön från en deltidsanställning \r\nför att arbeta i en annan deltidsanställning med lika eller \r\nhögre tjänstgöringsgrad, under förutsättning att \r\nanställningarna inte går att kombinera.\r\n\r\nSökande som är företagare\r\n\r\n5 § En sökande som är företagare har inte rätt till \r\narbetslöshetsersättning, utom i det fall som avses i 11 §. \r\n\r\n6 § En sökande ska anses vara företagare om sökanden\r\n\r\n1. bedriver sådan näringsverksamhet som avses i 13 kap. 1 § \r\ninkomstskattelagen (1999:1229), och\r\n\r\n2. personligen utför arbete i och har ett väsentligt \r\ninflytande över den näringsverksamheten.\r\n\r\nVid bedömningen av om en sökande ska anses vara företagare \r\nenligt första stycket ska det bortses från\r\n\r\n1. nödvändiga åtgärder som har vidtagits i verksamheten på \r\ngrund av oförutsedda händelser, och\r\n\r\n2. arbete av ideell karaktär i verksamheten.\r\n\r\n7 § En sökande som är företagare och som överlåter \r\nnäringsverksamheten men fortsätter att utföra arbete i eller \r\nha ett väsentligt inflytande över verksamheten ska även efter \r\növerlåtelsen anses vara företagare. Detsamma gäller när \r\nföretagandet utgörs av medlemskap i en ekonomisk förening och \r\nmedlemskapet i föreningen har upphört.\r\n\r\n8 § En sökande ska inte längre anses vara företagare när \r\nnäringsverksamheten har upphört genom att det inte vidtas \r\nnågra åtgärder i verksamheten.\r\n\r\nVid bedömningen av om näringsverksamheten har upphört enligt \r\nförsta stycket ska det bortses från\r\n\r\n1. nödvändiga åtgärder som har vidtagits på grund av \r\noförutsedda händelser,\r\n\r\n2. åtgärder som har vidtagits på grund av en skyldighet enligt \r\nlag eller annan författning,\r\n\r\n3. avvecklingsåtgärder som inte har varit möjliga att vidta \r\ninnan verksamheten upphörde, och\r\n\r\n4. att en lokal eller mark som har nyttjats eller brukats i \r\nverksamheten hyrs ut eller arrenderas ut, under förutsättning \r\natt dessa inte tidigare har hyrts ut eller arrenderats ut i \r\nverksamheten.\r\n\r\nRegeringen eller den myndighet som regeringen bestämmer kan \r\nmed stöd av 8 kap. 7 § regeringsformen meddela föreskrifter om \r\nvad som ska utgöra åtgärder enligt andra stycket.\r\n\r\n9 § Om näringsverksamheten har upphört enligt 8 § och därefter \r\nåterupptas av den sökande eller av en närstående till \r\nsökanden, får en ny bedömning av om verksamheten har upphört \r\ngenom att det inte vidtas några åtgärder i den göras tidigast \r\ntre år från det att verksamheten återupptogs.\r\n\r\n10 § En sökande ska inte anses vara företagare när \r\nnäringsverksamheten vid en bedömning av samtliga \r\nomständigheter har upphört definitivt.\r\n\r\nVid bedömningen av om näringsverksamheten har upphört \r\ndefinitivt enligt första stycket ska det bortses från sådana \r\nåtgärder som avses i 8 § andra stycket.\r\n\r\n11 § En sökande som är företagare kan få \r\narbetslöshetsersättning om\r\n\r\n1. näringsverksamheten har bedrivits under minst sex månader \r\nvid sidan av ett arbete som motsvarar minst 50 procent av \r\nheltid inom den ramtid som följer av 3 kap. 11-14 §§,\r\n\r\n2. inkomsten av förvärvsarbete från verksamheten inom ramtiden \r\ni genomsnitt per månad inte har överstigit en tolftedel av den \r\nsammanlagda inkomst av förvärvsarbete som enligt 3 kap. 2 § \r\nförsta stycket 1 krävs för att uppfylla ett inkomstvillkor, \r\noch\r\n\r\n3. tiden i och inkomsterna från verksamheten inte utökas under \r\narbetslösheten.\r\n\r\nSökande som deltar i utbildning\r\n\r\n12 § En sökande som deltar i utbildning har inte rätt till \r\narbetslöshetsersättning, utom i de fall som anges i 13-15 §§. \r\n\r\nRegeringen eller den myndighet som regeringen bestämmer kan \r\nmed stöd av 8 kap. 7 § regeringsformen meddela föreskrifter om \r\nundantag från första stycket i fråga om rätt till \r\narbetslöshetsersättning under uppehåll i utbildning.\r\n\r\n13 § /Upphör att gälla U:2026-01-01/\r\nEn sökande kan få arbetslöshetsersättning för högst \r\n20 veckor inom samma ersättningsperiod samtidigt som sökanden \r\ndeltar i en utbildning om högst 50 procent av heltid, om\r\n\r\n1. det tidigare arbetet inte har upphört på grund av \r\nutbildningen,\r\n\r\n2. utbildningen inte finansieras eller har finansierats med \r\nstudiestöd enligt studiestödslagen (1999:1395) eller \r\nstudiestartsstöd enligt lagen (2017:527) om studiestartsstöd, \r\noch\r\n\r\n3. utbildningen inte finansieras med omställningsstudiestöd \r\nenligt lagen (2022:856) om omställningsstudiestöd. \r\n\r\nKravet i första stycket 2 gäller inte om utbildningen har \r\nbedrivits under minst 15 veckor vid sidan av ett arbete inom \r\nden ramtid som följer av 3 kap. 11-14 §§.\r\n\r\n13 § /Träder i kraft I:2026-01-01/\r\nEn sökande kan få arbetslöshetsersättning för högst \r\n20 veckor inom samma ersättningsperiod samtidigt som sökanden \r\ndeltar i en utbildning om högst 50 procent av heltid, om \r\n\r\n1. det tidigare arbetet inte har upphört på grund av \r\nutbildningen,\r\n\r\n2. utbildningen inte finansieras eller har finansierats med \r\nstudiestöd enligt studiestödslagen (1999:1395), och\r\n\r\n3. utbildningen inte finansieras med omställningsstudiestöd \r\nenligt lagen (2022:856) om omställningsstudiestöd. \r\n\r\nKravet i första stycket 2 gäller inte om utbildningen har \r\nbedrivits under minst 15 veckor vid sidan av ett arbete inom \r\nden ramtid som följer av 3 kap. 11-14 §§. Lag (2025:1549).\r\n\r\n14 § /Upphör att gälla U:2026-01-01/\r\nEn sökande kan få arbetslöshetsersättning för högst \r\n20 veckor inom samma ersättningsperiod samtidigt som sökanden \r\nfortsätter att delta i en utbildning om mer än 50 procent upp \r\ntill heltid, om\r\n\r\n1. det tidigare arbetet inte har upphört på grund av \r\nutbildningen,\r\n\r\n2. utbildningen inte finansieras eller har finansierats med \r\nstudiestöd enligt studiestödslagen (1999:1395), \r\nstudiestartsstöd enligt lagen (2017:527) om studiestartsstöd \r\neller omställningsstudiestöd enligt lagen (2022:856) om \r\nomställningsstudiestöd,\r\n\r\n3. utbildningen har bedrivits under minst 15 veckor vid sidan \r\nav ett heltidsarbete inom den ramtid som följer av 3 kap. 11-\r\n14 §§, och\r\n\r\n4. utbildningens omfattning inte utökas under arbetslösheten.\r\n\r\n14 § /Träder i kraft I:2026-01-01/\r\nEn sökande kan få arbetslöshetsersättning för högst \r\n20 veckor inom samma ersättningsperiod samtidigt som sökanden \r\nfortsätter att delta i en utbildning om mer än 50 procent upp \r\ntill heltid, om \r\n\r\n1. det tidigare arbetet inte har upphört på grund av \r\nutbildningen, \r\n\r\n2. utbildningen inte finansieras eller har finansierats med \r\nstudiestöd enligt studiestödslagen (1999:1395) eller \r\nomställningsstudiestöd enligt lagen (2022:856) om \r\nomställningsstudiestöd,\r\n\r\n3. utbildningen har bedrivits under minst 15 veckor vid sidan \r\nav ett heltidsarbete inom den ramtid som följer av 3 kap. 11-\r\n14 §§, och \r\n\r\n4. utbildningens omfattning inte utökas under arbetslösheten.\r\nLag (2025:1549).\r\n\r\n15 § /Upphör att gälla U:2026-01-01/\r\nEn sökande kan få arbetslöshetsersättning för högst \r\n15 ersättningsdagar inom samma ersättningsperiod samtidigt som \r\nsökanden deltar i en kortare utbildning eller annan kortare \r\naktivitet som syftar till att\r\n\r\n1. ge en orientering om olika yrken och utbildningsvägar, \r\neller\r\n\r\n2. underlätta omställning från ett arbete till ett annat.\r\n\r\nUtbildningen eller aktiviteten får inte finansieras eller ha \r\nfinansierats med studiestöd enligt studiestödslagen \r\n(1999:1395), studiestartsstöd enligt lagen (2017:527) om \r\nstudiestartsstöd eller omställningsstudiestöd enligt lagen \r\n(2022:856) om omställningsstudiestöd.\r\n\r\n15 § /Träder i kraft I:2026-02-01/\r\nEn sökande kan få arbetslöshetsersättning för högst \r\n15 ersättningsdagar inom samma ersättningsperiod samtidigt som \r\nsökanden deltar i en kortare utbildning eller annan kortare \r\naktivitet som syftar till att \r\n\r\n1. ge en orientering om olika yrken och utbildningsvägar, \r\neller \r\n\r\n2. underlätta omställning från ett arbete till ett annat.\r\n\r\nUtbildningen eller aktiviteten får inte finansieras eller ha \r\nfinansierats med studiestöd enligt studiestödslagen \r\n(1999:1395) eller omställningsstudiestöd enligt lagen \r\n(2022:856) om omställningsstudiestöd. Lag (2025:1549).\r\n\r\nSökande som deltar i arbetsmarknadspolitiska program\r\n\r\n16 § En sökande som deltar i ett arbetsmarknadspolitiskt \r\nprogram har inte rätt till arbetslöshetsersättning, utom i det \r\nfall som avses i andra stycket. \r\n\r\nEn sökande kan få arbetslöshetsersättning om sökanden deltar i \r\nett arbetsmarknadspolitiskt program som avser särskilda \r\ninsatser för personer med funktionsnedsättning som medför \r\nnedsatt arbetsförmåga. Lag (2025:891).\r\n\r\nSökande som får avgångsvederlag eller ekonomiskt skadestånd\r\n\r\n17 § En sökande som på grund av att anställningen har upphört \r\nfår ett avgångsvederlag eller ekonomiskt skadestånd som \r\nmotsvarar lön har inte rätt till arbetslöshetsersättning för \r\nden tid som avgångsvederlaget eller skadeståndet avser.\r\n\r\nRegeringen eller den myndighet som regeringen bestämmer kan \r\nmed stöd av 8 kap. 7 § regeringsformen meddela föreskrifter om \r\nhur tiden enligt första stycket ska beräknas.\r\n\r\nSökande som får lönegaranti \r\n\r\n18 § En sökande som på grund av arbetsgivarens konkurs får \r\nbetalning för en fordran på uppsägningslön enligt \r\nlönegarantilagen (1992:497) kan få arbetslöshetsersättning \r\nunder uppsägningstiden, dock inte för den tid som betalningen \r\navser.\r\n\r\nSökande som har uteslutits ur en arbetslöshetskassa\r\n\r\n19 § En sökande som har uteslutits ur en arbetslöshetskassa \r\nenligt 37 § första stycket lagen (1997:239) om \r\narbetslöshetskassor har inte rätt till arbetslöshetsersättning \r\nunder ett år från uteslutningen. \r\n\r\n3 kap. Krav på tidigare inkomster för rätt till \r\narbetslöshetsersättning\r\n\r\nKrav på inkomster av förvärvsarbete\r\n\r\nInkomstvillkor\r\n\r\n1 § För att ha rätt till arbetslöshetsersättning krävs att \r\nsökanden har uppfyllt ett inkomstvillkor som avses i 2 eller \r\n3 §.\r\n\r\nNär ett inkomstvillkor har uppfyllts ska en ersättningsperiod \r\nenligt 4 kap. och en ersättningsgrundande inkomst enligt \r\n5 kap. fastställas.\r\n\r\n2 § Ett inkomstvillkor är uppfyllt om sökanden inom den ramtid \r\nsom följer av 11-14 §§ har haft\r\n\r\n1. en viss minsta sammanlagd inkomst av förvärvsarbete, och\r\n\r\n2. en viss minsta inkomst av förvärvsarbete per månad under \r\nminst fyra månader.\r\n\r\nRegeringen eller den myndighet som regeringen bestämmer kan \r\nmed stöd av 8 kap. 7 § regeringsformen meddela föreskrifter om \r\nstorleken på inkomsterna enligt första stycket.\r\n\r\n3 § Om en sökande inte uppfyller kravet på en minsta \r\nsammanlagd inkomst av förvärvsarbete enligt 2 § första \r\nstycket 1, är ett inkomstvillkor ändå uppfyllt om sökanden \r\nunder minst fyra sammanhängande månader inom ramtiden har haft \r\nden inkomst av förvärvsarbete per månad som krävs enligt 2 § \r\nförsta stycket 2.\r\n\r\nEn sökande kan få arbetslöshetsersättning med stöd av första \r\nstycket under två ersättningsperioder. Därefter måste sökanden \r\nuppfylla ett inkomstvillkor enligt 2 § för att på nytt få rätt \r\ntill ersättning. \r\n\r\nBeräkning för den som har varit företagare\r\n\r\n4 § I stället för inkomsten av förvärvsarbete från \r\nnäringsverksamheten under de månader som en sökande har varit \r\nverksam som företagare inom ramtiden, får beräkningen grundas \r\npå någon av följande inkomster för de månaderna när ett \r\ninkomstvillkor prövas:\r\n\r\n1. inkomsten av förvärvsarbete från verksamheten som framgår \r\nav det senaste beslutet om slutlig skatt, eller\r\n\r\n2. den genomsnittliga årsinkomsten av förvärvsarbete från \r\nverksamheten under de två år som har föregått det \r\nbeskattningsår som beslutet i 1 avser.\r\n\r\nStorleken på sökandens inkomst av förvärvsarbete per månad \r\nfrån verksamheten ska beräknas till en tolftedel av den \r\ninkomst som följer av första stycket 1 eller 2.\r\n\r\nDet alternativ som är mest förmånligt för sökanden ska \r\ntillämpas.\r\n\r\nInkomster av förvärvsarbete\r\n\r\n5 § Med inkomster av förvärvsarbete avses sådana ersättningar \r\nsom en utbetalare är skyldig att betala arbetsgivaravgifter \r\nför och sådana inkomster som en fysisk person är skyldig att \r\nbetala egenavgifter för enligt socialavgiftslagen (2000:980).\r\n\r\nRegeringen eller den myndighet som regeringen bestämmer kan \r\nmed stöd av 8 kap. 7 § regeringsformen meddela föreskrifter om \r\natt även andra ersättningar och inkomster ska anses som \r\ninkomster av förvärvsarbete.\r\n\r\n6 § Inkomster av förvärvsarbete ska hänföras till den månad då \r\nde betalas ut.\r\n\r\nRegeringen eller den myndighet som regeringen bestämmer kan \r\nmed stöd av 8 kap. 7 § regeringsformen meddela föreskrifter om \r\nundantag från första stycket för utbetalningar som avser mer \r\nän en månad.\r\n\r\nErsättningar som ska jämställas med inkomster av \r\nförvärvsarbete\r\n\r\n7 § När sökandens sammanlagda inkomst av förvärvsarbete enligt \r\n2 § första stycket 1 beräknas ska följande ersättningar \r\njämställas med inkomster av förvärvsarbete:\r\n\r\n1. graviditetspenning, föräldrapenningsförmåner, sjukpenning, \r\nrehabiliteringspenning, smittbärarpenning och \r\nnärståendepenning enligt socialförsäkringsbalken, och\r\n\r\n2. ersättning enligt 20 § lagen (1991:1047) om sjuklön.\r\n\r\nRegeringen eller den myndighet som regeringen bestämmer kan \r\nmed stöd av 8 kap. 7 § regeringsformen meddela föreskrifter om \r\natt även andra ersättningar ska jämställas med inkomster av \r\nförvärvsarbete.\r\n\r\n8 § Ersättningar som jämställs med inkomster av förvärvsarbete \r\nska hänföras till den månad som de avser.\r\n\r\nInkomster och ersättningar som inte får beaktas när ett \r\ninkomstvillkor prövas\r\n\r\n9 § När ett inkomstvillkor prövas ska det bortses från \r\ninkomster av förvärvsarbete som hänför sig till\r\n\r\n1. näringsverksamhet enligt 2 kap. 11 §,\r\n\r\n2. bisyssla enligt 6 kap. 5 §, och\r\n\r\n3. arbete inom ramen för andra arbetsmarknadspolitiska program \r\nän sådana som avser särskilda insatser för personer med \r\nfunktionsnedsättning som medför nedsatt arbetsförmåga.\r\n\r\n10 § När ett inkomstvillkor prövas ska det bortses från \r\ninkomster av förvärvsarbete och ersättningar som ska \r\njämställas med inkomster av förvärvsarbete som har legat till \r\ngrund för tidigare utbetalad arbetslöshetsersättning.\r\n\r\nRamtid för prövningen av ett inkomstvillkor\r\n\r\nRamtid\r\n\r\n11 § För prövningen av ett inkomstvillkor ska en ramtid \r\nfastställas enligt 12-14 §§. När ramtiden fastställs ska det \r\nbortses från tid som anges i 15 och 16 §§ (överhoppningsbar \r\ntid).\r\n\r\n12 § Med ramtid avses de tolv månader som närmast föregår den \r\nmånad som sökanden ansöker om arbetslöshetsersättning för.\r\n\r\n13 § Om en sökande har förbrukat alla ersättningsdagar i en \r\nersättningsperiod och har haft inkomster av förvärvsarbete \r\nunder ersättningsperioden, ska ramtiden avse de tolv månader \r\nsom räknas bakåt från och med den senaste månad under \r\nersättningsperioden då sökanden har haft den minsta inkomst av \r\nförvärvsarbete per månad som krävs för att uppfylla ett \r\ninkomstvillkor. Det gäller om det är mer förmånligt för \r\nsökanden än att fastställa ramtiden enligt 12 §.\r\n\r\nOm sökanden inte uppfyller ett inkomstvillkor med tillämpning \r\nav den ramtid som följer av första stycket, ska den tidpunkt \r\nsom ramtiden ska räknas från förskjutas bakåt inom \r\nersättningsperioden till dess att ett inkomstvillkor är \r\nuppfyllt.\r\n\r\n14 § Om en sökande har deltagit i ett arbetsmarknadspolitiskt \r\nprogram som en deltagare i programmet kan få aktivitetsstöd \r\nför utan att deltagandet har föregåtts av tid med \r\narbetslöshetsersättning, ska ramtiden avse de tolv månader som \r\nnärmast har föregått den månad då programmet påbörjades. Det \r\ngäller om det är mer förmånligt för sökanden än att fastställa \r\nramtiden enligt 12 §.\r\n\r\nFörsta stycket gäller endast om det räknat från den månad som \r\nansökan om arbetslöshetsersättning avser har gått mindre än \r\ntolv månader sedan sökanden avslutade sitt deltagande i \r\nprogrammet. När den tiden beräknas ska det bortses från \r\nmånader som utgör överhoppningsbar tid enligt 15 och 16 §§.\r\n\r\nÖverhoppningsbar tid\r\n\r\n15 § En månad ska räknas som överhoppningsbar tid om sökanden \r\nunder månaden inte har haft den minsta inkomst av \r\nförvärvsarbete per månad som krävs för att uppfylla ett \r\ninkomstvillkor och månaden till övervägande del innehåller tid \r\ndå sökanden har\r\n\r\n1. varit förhindrad att arbeta på grund av styrkt sjukdom,\r\n\r\n2. vårdat eget barn som inte har fyllt två år eller vårdat \r\nadoptivbarn i två år efter barnets ankomst i familjen,\r\n\r\n3. fått graviditetspenning enligt socialförsäkringsbalken,\r\n\r\n4. fått föräldrapenningsförmån enligt socialförsäkringsbalken,\r\n\r\n5. fått närståendepenning enligt socialförsäkringsbalken, \r\n\r\n6. genomgått militär utbildning som rekryt inom \r\nFörsvarsmakten,\r\n\r\n7. tjänstgjort enligt lagen (1994:1809) om totalförsvarsplikt,\r\n\r\n8. haft uppdrag av socialnämnden att ta emot barn i ett sådant \r\nhem som avses i 22 kap. 2 § första stycket och 4 § första \r\nstycket socialtjänstlagen (2025:400) samt 9 § lagen (1993:387) \r\nom stöd och service till vissa funktionshindrade, om \r\nuppdraget, på socialnämndens begäran, har varit av sådan \r\nomfattning att sökanden har varit tvungen att helt avstå från \r\narbete och mottagandet inte har bedrivits yrkesmässigt,\r\n\r\n9. haft biståndsarbete utomlands som Styrelsen för \r\ninternationellt utvecklingssamarbete (Sida) eller någon annan \r\nstatlig myndighet har stått för lönekostnaderna för,\r\n\r\n10. haft arbete som arbetsgivaren har finansierat med särskilt \r\nanställningsstöd,\r\n\r\n11. varit förhindrad att arbeta på grund av ett beslut enligt \r\nsmittskyddslagen (2004:168) eller livsmedelslagen (2006:804) \r\neller föreskrifter som har meddelats med stöd av \r\nlivsmedelslagen, dock inte när det är fråga om hälsokontroll \r\nvid inresa enligt 3 kap. 8 § smittskyddslagen eller \r\navspärrning enligt 3 kap. 10 § smittskyddslagen,\r\n\r\n12. tvångsvårdats enligt lagen (1988:870) om vård av \r\nmissbrukare i vissa fall,\r\n\r\n13. varit förhindrad att arbeta på grund av frihetsberövande \r\ninom kriminalvårdens område, eller\r\n\r\n14. vistats utomlands när sökanden har följt med sin make, \r\nmaka eller sambo vid dennes arbete i utlandet, under \r\nförutsättning att makens, makans eller sambons arbetsgivare \r\nhar sitt säte i Sverige och att lönen betalas ut från Sverige.\r\nLag (2025:465).\r\n\r\n16 § Om det är mer förmånligt för sökanden ska som \r\növerhoppningsbar tid även räknas en månad då sökanden har\r\n\r\n1. deltagit i heltidsutbildning som är avslutad,\r\n\r\n2. varit företagare, om näringsverksamheten har upphört inom \r\n60 månader från det att den startades,\r\n\r\n3. deltagit i korttidsarbete som preliminärt stöd har lämnats \r\nför enligt lagen (2013:948) om stöd vid korttidsarbete,\r\n\r\n4. deltagit i korttidsarbete som preliminärt stöd kan lämnas \r\nför enligt lagen om stöd vid korttidsarbete, om sökanden har \r\ndeltagit i korttidsarbete under en sammanhängande period och \r\npreliminärt stöd har lämnats för någon del av den perioden, \r\neller\r\n\r\n5. beviljats del av helt omställningsstudiestöd enligt lagen \r\n(2022:856) om omställningsstudiestöd.\r\n\r\n17 § Den överhoppningsbara tiden enligt 15 § 1-13 och 16 § får \r\nsammanlagt vara längst 60 månader.\r\n\r\nVid vistelse utomlands som medföljare enligt 15 § 14 får den \r\növerhoppningsbara tiden vara längst 120 månader.\r\n\r\nDen överhoppningsbara tiden enligt första och andra styckena \r\nfår sammanlagt inte vara längre än 120 månader.\r\n\r\n4 kap. Tid med arbetslöshetsersättning\r\n\r\nErsättningsperiod\r\n\r\n1 § Med ersättningsperiod avses det antal dagar som en sökande \r\nsom mest kan få arbetslöshetsersättning för utan att på nytt \r\nuppfylla ett inkomstvillkor.\r\n\r\n2 § En pågående ersättningsperiod måste förbrukas innan en ny \r\nersättningsperiod kan påbörjas.\r\n\r\nEn ersättningsperiod är pågående om det återstår \r\nersättningsdagar i perioden och sökanden har fått \r\narbetslöshetsersättning eller aktivitetsstöd någon gång under \r\nde tolv månader som närmast har föregått den månad som ansökan \r\nom arbetslöshetsersättning avser. När tiden beräknas ska det \r\nbortses från månader som enligt 3 kap. 15 och 16 §§ utgör \r\növerhoppningsbar tid.\r\n\r\nKarenstid\r\n\r\n3 § En ersättningsperiod får inte påbörjas innan en karenstid \r\nom två dagar med arbetslöshet har förflutit. I karenstiden \r\nräknas endast de dagar in som sökanden skulle ha fått \r\narbetslöshetsersättning för. Karenstiden ska fullgöras inom \r\ntolv månader från och med den månad då karenstiden inleddes.\r\n\r\nErsättningsperiodens längd\r\n\r\n4 § Ersättningsperioden för en sökande som har uppfyllt ett \r\ninkomstvillkor enligt 3 kap. 2 § är\r\n\r\n1. 300 ersättningsdagar om sökanden under minst elva månader \r\ninom ramtiden har haft den minsta inkomst av förvärvsarbete \r\nper månad som krävs för att uppfylla inkomstvillkoret,\r\n\r\n2. 200 ersättningsdagar om sökanden under minst åtta men \r\nmindre än elva månader inom ramtiden har haft den minsta \r\ninkomst av förvärvsarbete per månad som krävs för att uppfylla \r\ninkomstvillkoret, och\r\n\r\n3. 100 ersättningsdagar om sökanden under minst fyra men \r\nmindre än åtta månader inom ramtiden har haft den minsta \r\ninkomst av förvärvsarbete per månad som krävs för att uppfylla \r\ninkomstvillkoret.\r\n\r\n5 § Ersättningsperioden för en sökande som har uppfyllt ett \r\ninkomstvillkor enligt 3 kap. 3 § är 66 ersättningsdagar.\r\n\r\n6 § En månad med hel arbetslöshetsersättning motsvarar \r\n22 ersättningsdagar.\r\n\r\nEn dag som en sökande har fått ersättning för ska räknas som \r\nen förbrukad ersättningsdag.\r\n\r\n7 § En dag som en sökande har fått aktivitetsstöd för ska, \r\nfrån och med månaden som följer på den ramtid som har \r\nfastställts för prövningen av ett inkomstvillkor, räknas som \r\nen förbrukad ersättningsdag.\r\n\r\n5 kap. Beräkning av arbetslöshetsersättning\r\n\r\nHur arbetslöshetsersättning beräknas\r\n\r\n1 § Sökandens arbetslöshetsersättning ska beräknas per månad \r\nutifrån sökandens ersättningsgrundande inkomst och \r\nersättningsnivå enligt bestämmelserna i detta kapitel. I \r\n6 kap. finns bestämmelser om minskning av ersättningen.\r\n\r\nErsättningsgrundande inkomst\r\n\r\n2 § Den ersättningsgrundande inkomsten ska motsvara en \r\ntolftedel av sökandens sammanlagda inkomst av förvärvsarbete \r\ninom ramtiden.\r\n\r\nOm en sökande har uppfyllt ett inkomstvillkor enligt 3 kap. \r\n3 §, ska den minsta sammanlagda inkomst av förvärvsarbete som \r\nkrävs för att uppfylla ett inkomstvillkor enligt 3 kap. 2 § \r\nräknas som sökandens sammanlagda inkomst av förvärvsarbete \r\ninom ramtiden.\r\n\r\nRegeringen eller den myndighet som regeringen bestämmer kan \r\nmed stöd av 8 kap. 7 § regeringsformen meddela föreskrifter om \r\natt den högsta ersättningsgrundande inkomsten ska vara lägre \r\nän vad som följer av första stycket.\r\n\r\n3 § Om en sökande har förbrukat alla ersättningsdagar i en \r\nersättningsperiod och på nytt har uppfyllt ett inkomstvillkor, \r\nska den senast fastställda ersättningsgrundande inkomsten \r\nanvändas för den nya ersättningsperioden. Det gäller om det är \r\nmer förmånligt för sökanden än att fastställa en ny \r\nersättningsgrundande inkomst enligt 2 § och sökanden\r\n\r\n1. har uppfyllt inkomstvillkoret med tillämpning av den ramtid \r\nsom anges i 3 kap. 13 §, eller\r\n\r\n2. har haft de inkomster av förvärvsarbete som krävs för att \r\nuppfylla inkomstvillkoret inom tolv månader från den månad då \r\nsökanden avslutade sitt deltagande i ett \r\narbetsmarknadspolitiskt program.\r\n\r\nRegeringen eller den myndighet som regeringen bestämmer kan \r\nmed stöd av 8 kap. 7 § regeringsformen meddela föreskrifter om \r\natt endast vissa arbetsmarknadspolitiska program ska omfattas \r\nav första stycket 2.\r\n\r\nErsättningsnivå\r\n\r\nFastställande av ersättningsnivå\r\n\r\n4 § Ersättningsnivån ska vara 80 procent av den \r\nersättningsgrundande inkomsten om\r\n\r\n1. sökanden har varit medlem i eller ansluten till en \r\narbetslöshetskassa under hela ramtiden,\r\n\r\n2. medlemskapet eller anslutningen har bestått under en \r\nsammanhängande tid av minst tolv månader, och\r\n\r\n3. sökanden fortfarande är medlem eller ansluten under den \r\nmånad som sökanden ansöker om arbetslöshetsersättning för.\r\n\r\n5 § Ersättningsnivån ska vara 60 procent av den \r\nersättningsgrundande inkomsten om \r\n\r\n1. sökanden har varit medlem i eller ansluten till en \r\narbetslöshetskassa under minst de sista sex månaderna av \r\nramtiden,\r\n\r\n2. medlemskapet eller anslutningen har bestått under en \r\nsammanhängande tid av minst sex månader,\r\n\r\n3. sökanden har haft den minsta inkomst av förvärvsarbete per \r\nmånad som krävs för att uppfylla ett inkomstvillkor under \r\nminst fyra av månaderna med medlemskap eller anslutning inom \r\nramtiden, och\r\n\r\n4. sökanden fortfarande är medlem eller ansluten under den \r\nmånad som sökanden ansöker om arbetslöshetsersättning för.\r\nLag (2025:891).\r\n\r\n6 § Ersättningsnivån ska vara 50 procent av den \r\nersättningsgrundande inkomsten om sökanden inte uppfyller \r\nkravet på medlemskap eller anslutning enligt 4 eller 5 §.\r\n\r\n7 § När en tidigare fastställd ersättningsgrundande inkomst \r\nanvänds för en ny ersättningsperiod enligt 3 § ska \r\nersättningsnivån vara 5 procentenheter lägre än den senast \r\nfastställda ersättningsnivån. \r\n\r\nOm sökandens tidigare ersättningsnivå har fastställts enligt 4 \r\neller 5 § krävs det, för att sökanden ska få den \r\nersättningsnivå som följer av första stycket, att sökanden \r\nfortfarande är medlem i eller ansluten till en \r\narbetslöshetskassa under den månad som sökanden ansöker om \r\narbetslöshetsersättning för.\r\n\r\nBeräkning av tid med medlemskap eller anslutning i vissa fall\r\n\r\n8 § När tiden med medlemskap eller anslutning beräknas enligt \r\n4 eller 5 § ska det bortses från avbrott i medlemskapet eller \r\nanslutningen som understiger en månad, om den sammanlagda \r\navbrottstiden inte överstiger åtta veckor. Det gäller dock \r\ninte avbrott till följd av ett beslut om uteslutning enligt \r\n37 § lagen (1997:239) om arbetslöshetskassor.\r\n\r\n9 § När tiden med medlemskap eller anslutning beräknas enligt \r\n4 eller 5 § ska det bortses från medlemskap i eller anslutning \r\ntill en arbetslöshetskassa under tid då en sökande har \r\nomfattats av en annan stats lagstiftning enligt \r\nEuropaparlamentets och rådets förordning (EG) nr 883/2004 av \r\nden 29 april 2004 om samordning av de sociala \r\ntrygghetssystemen.\r\n\r\nNedtrappning av ersättningsnivåer\r\n\r\n10 § Ersättningsnivåerna i 4-7 §§ ska trappas ner med \r\n10 procentenheter efter 100 ersättningsdagar i \r\nersättningsperioden och med ytterligare 5 procentenheter efter \r\n200 ersättningsdagar.\r\n\r\n6 kap. Minskning av arbetslöshetsersättning\r\n\r\nNär arbetslöshetsersättningen ska minskas för en del av en \r\nmånad\r\n\r\n1 § Om en sökande för en del av en månad inte har rätt till \r\narbetslöshetsersättning ska ersättningen minskas. Ersättningen \r\nska minskas med 1/22 för en dag som sökanden inte har rätt \r\ntill ersättning för. Om sökanden inte har rätt till ersättning \r\nför en del av en dag ska ersättningen minskas proportionellt. \r\nErsättningen får dock inte minskas med mer än 5/22 per vecka. \r\n\r\nErsättningen ska inte minskas enligt första stycket för\r\n\r\n1. tid med sjukersättning eller aktivitetsersättning enligt \r\nsocialförsäkringsbalken i den omfattning som sökanden i \r\ngenomsnitt har haft sådan ersättning under ramtiden, eller\r\n\r\n2. tid med arbete som sökanden har haft inkomst av \r\nförvärvsarbete för.\r\n\r\nNär arbetslöshetsersättningen ska minskas på grund av inkomst \r\nav förvärvsarbete\r\n\r\n2 § Om en sökande har haft inkomst av förvärvsarbete som avser \r\narbete under en del av den månad som ansökan avser, ska \r\narbetslöshetsersättningen minskas. Ersättningen ska minskas \r\nmed en lika stor andel av ersättningen som inkomstens andel av \r\nen tolftedel av sökandens sammanlagda inkomst av \r\nförvärvsarbete inom ramtiden.\r\n\r\nRegeringen eller den myndighet som regeringen bestämmer kan \r\nmed stöd av 8 kap. 7 § regeringsformen meddela föreskrifter om \r\ntill vilken månad som inkomst av förvärvsarbete ska hänföras \r\nom inkomsten avser arbete under mer än en månad.\r\n\r\n3 § Arbetslöshetsersättningen ska inte minskas på grund av \r\ninkomst av förvärvsarbete som hänför sig till en \r\nnäringsverksamhet enligt 2 kap. 11 §.\r\n\r\n4 § Vid inkomst av förvärvsarbete som hänför sig till en \r\nbisyssla enligt 5 § ska arbetslöshetsersättningen endast \r\nminskas till den del den inkomsten överstiger en tolftedel av \r\nden sammanlagda inkomst av förvärvsarbete som krävs för att \r\nuppfylla ett inkomstvillkor enligt 3 kap. 2 §.\r\n\r\n5 § För att ett arbete ska anses som en bisyssla krävs att\r\n\r\n1. arbetet har utförts under minst sex månader vid sidan av \r\nett annat arbete på heltid inom ramtiden,\r\n\r\n2. inkomsten av förvärvsarbete från bisysslan inom ramtiden i \r\ngenomsnitt per månad inte har överstigit en tolftedel av den \r\nsammanlagda inkomst av förvärvsarbete som enligt 3 kap. 2 § \r\nförsta stycket 1 krävs för att uppfylla ett inkomstvillkor, \r\noch\r\n\r\n3. tiden i arbetet inte utökas under arbetslösheten.\r\n\r\nNär det prövas om ett arbete ska anses som en bisyssla enligt \r\nförsta stycket ska det bortses från arbete som har utförts i \r\nen näringsverksamhet.\r\n\r\n6 § En sökande kan få arbetslöshetsersättning vid sidan av \r\nsådana inkomster av förvärvsarbete som minskar ersättningen \r\nenligt 2-4 §§ för högst 14 månader inom en ersättningsperiod.\r\n\r\nNär arbetslöshetsersättningen ska minskas med andra \r\nersättningar\r\n\r\n7 § Om en sökande har fått allmän pension eller annan pension \r\nsom lämnas på grund av arbete under samma månad som sökanden \r\nansöker om arbetslöshetsersättning för, ska ersättningen \r\nminskas med pensionen.\r\n\r\nRegeringen eller den myndighet som regeringen bestämmer kan \r\nmed stöd av 8 kap. 7 § regeringsformen meddela föreskrifter om \r\nhur pension som avser annan tid än en månad ska räknas om till \r\nett månadsbelopp.\r\n\r\n8 § Om en sökande har fått ersättning på grund av arbetslöshet \r\nfrån någon annan än arbetslöshetskassan för samma månad som \r\nsökanden ansöker om arbetslöshetsersättning för, ska \r\narbetslöshetsersättningen minskas. Ersättningen ska minskas \r\nendast om summan av den arbetslöshetsersättning som sökanden \r\nhar rätt till och den ersättning som har betalats ut från \r\nnågon annan än arbetslöshetskassan överstiger det belopp som \r\nsökanden skulle ha kunnat få i arbetslöshetsersättning om de \r\nföreskrifter som regeringen kan meddela enligt 5 kap. 2 § \r\ntredje stycket inte beaktas. Ersättningen ska minskas med det \r\nbelopp som överstiger den arbetslöshetsersättning som sökanden \r\nhade kunnat få. Lag (2025:891).\r\n\r\nHur ersättningsdagar förbrukas när arbetslöshetsersättningen \r\nhar minskats\r\n\r\n9 § Om en sökandes arbetslöshetsersättning har minskats \r\nförbrukas ersättningsdagar i ersättningsperioden med en lika \r\nstor andel av 22 ersättningsdagar som den andel av sökandens \r\nhela arbetslöshetsersättning som sökanden har rätt till efter \r\nminskningen. Antalet förbrukade ersättningsdagar ska avrundas \r\ntill närmaste hel dag. En halv dag avrundas uppåt.\r\n\r\nFörsta stycket gäller inte till den del \r\narbetslöshetsersättningen har minskats med andra ersättningar \r\nenligt 7 eller 8 § eller minskats på grund av att sökanden har \r\nfrånkänts rätt till arbetslöshetsersättning enligt 7 kap. \r\n12 §.\r\n\r\n7 kap. Sanktioner\r\n\r\nDe olika sanktionerna i lagen\r\n\r\n1 § I denna lag finns sanktionerna varning, avstängning från \r\nrätt till arbetslöshetsersättning och frånkännande av rätt \r\ntill arbetslöshetsersättning.\r\n\r\nEtt beslut om avstängning från rätt till \r\narbetslöshetsersättning och frånkännande av rätt till \r\narbetslöshetsersättning innebär att sökanden inte har rätt \r\ntill ersättning under ett visst antal dagar. Vid frånkännande \r\nförbrukas dessa dagar i en pågående eller efterföljande \r\nersättningsperiod.\r\n\r\nVarning och avstängning från rätt till arbetslöshetsersättning\r\n\r\nNär sökande missköter arbetssökandet\r\n\r\n2 § En sökande ska varnas om sökanden inte aktivt har sökt \r\nlämpliga arbeten.\r\n\r\nEn sökande ska också varnas om sökanden utan godtagbart skäl\r\n\r\n1. inte har medverkat till att upprätta en individuell \r\nhandlingsplan hos Arbetsförmedlingen,\r\n\r\n2. inte har lämnat en aktivitetsrapport till \r\nArbetsförmedlingen inom utsatt tid,\r\n\r\n3. inte har besökt eller tagit kontakt med Arbetsförmedlingen, \r\neller en leverantör som utför arbetsmarknadspolitiska insatser \r\npå uppdrag av Arbetsförmedlingen, vid en bestämd tidpunkt, \r\neller\r\n\r\n4. inte har sökt ett lämpligt arbete som har anvisats av \r\nArbetsförmedlingen.\r\n\r\nOm sökanden missköter arbetssökandet enligt första eller andra \r\nstycket vid upprepade tillfällen inom samma ersättningsperiod, \r\nska sökanden stängas av från rätt till arbetslöshetsersättning \r\ni 1 ersättningsdag vid det andra tillfället, i \r\n5 ersättningsdagar vid det tredje tillfället och i \r\n10 ersättningsdagar vid det fjärde tillfället. Om det upprepas \r\nen femte gång inom samma ersättningsperiod, upphör rätten till \r\narbetslöshetsersättning för återstående ersättningsdagar i den \r\nersättningsperioden.\r\n\r\nNär sökande förlänger tiden i arbetslöshet\r\n\r\n3 § En sökande ska stängas av från rätt till \r\narbetslöshetsersättning i 5 ersättningsdagar, om sökanden utan \r\ngodtagbart skäl\r\n\r\n1. har avvisat ett erbjudet lämpligt arbete,\r\n\r\n2. genom sitt uppträdande uppenbarligen har orsakat att en \r\nanställning inte har kommit till stånd, eller\r\n\r\n3. har avvisat en anvisning till ett arbetsmarknadspolitiskt \r\nprogram som en deltagare i programmet kan få aktivitetsstöd \r\nför.\r\n\r\nOm sökanden förlänger tiden i arbetslöshet enligt första \r\nstycket i anslutning till eller inom samma ersättningsperiod, \r\nska sökanden stängas av från rätt till arbetslöshetsersättning \r\ni 10 ersättningsdagar vid det andra tillfället och i \r\n45 ersättningsdagar vid det tredje tillfället. Om det upprepas \r\nen fjärde gång inom samma ersättningsperiod, upphör rätten \r\ntill arbetslöshetsersättning för återstående ersättningsdagar \r\ni den ersättningsperioden.\r\n\r\nNär sökande orsakar sin arbetslöshet\r\n\r\n4 § En sökande ska stängas av från rätt till \r\narbetslöshetsersättning i 45 ersättningsdagar, om sökanden\r\n\r\n1. utan giltig anledning har lämnat sitt arbete,\r\n\r\n2. på grund av otillbörligt uppförande har skilts från sitt \r\narbete,\r\n\r\n3. utan giltig anledning har lämnat ett \r\narbetsmarknadspolitiskt program som en deltagare i programmet \r\nkan få aktivitetsstöd för, eller\r\n\r\n4. har uppträtt på ett sådant sätt att Arbetsförmedlingen har \r\nåterkallat en anvisning till ett arbetsmarknadspolitiskt \r\nprogram som en deltagare i programmet kan få aktivitetsstöd \r\nför.\r\n\r\nSökanden ska i stället stängas av i 20 ersättningsdagar om \r\nhögst 10 dagar kvarstår av arbetet eller om det kan antas att \r\narbetet skulle ha varat högst 10 dagar. Detsamma ska gälla om \r\ndet kvarstår högst 10 dagar av ett arbetsmarknadspolitiskt \r\nprogram eller om programmet skulle ha pågått i högst 10 dagar.\r\n\r\nOm sökanden orsakar sin arbetslöshet enligt första stycket en \r\nandra gång i anslutning till eller inom samma \r\nersättningsperiod, ska sökanden på nytt stängas av från rätt \r\ntill arbetslöshetsersättning enligt vad som sägs i första och \r\nandra styckena. Om det upprepas en tredje gång inom samma \r\nersättningsperiod, upphör rätten till arbetslöshetsersättning \r\nför återstående ersättningsdagar i den ersättningsperioden.\r\n\r\n5 § Bestämmelserna om avstängning i 4 § första stycket 1 och 2 \r\nska inte tillämpas om arbetet har upphört\r\n\r\n1. enligt en överenskommelse som har träffats sedan \r\narbetsgivaren har tagit initiativ till att skilja sökanden \r\nfrån arbetet, eller\r\n\r\n2. genom en uppsägning från arbetsgivarens sida och \r\nuppsägningens giltighet är föremål för prövning i domstol \r\neller en förhandling enligt lagen (1976:580) om medbestämmande \r\ni arbetslivet eller enligt kollektivavtal.\r\n\r\nLämpligt arbete\r\n\r\n6 § Ett arbete ska anses lämpligt om\r\n\r\n1. det inom ramen för tillgången på arbetstillfällen har \r\ntagits skälig hänsyn till sökandens förutsättningar för \r\narbetet och andra personliga förhållanden,\r\n\r\n2. anställningsförmånerna är förenliga med de förmåner som \r\narbetstagare som omfattas av kollektivavtal får eller, om \r\nnågot kollektivavtal inte finns, är skäliga i förhållande till \r\nde förmåner som arbetstagare med likvärdiga arbetsuppgifter \r\noch kvalifikationer får i jämförliga företag,\r\n\r\n3. arbetet inte hänför sig till en arbetsplats där \r\narbetskonflikt råder till följd av stridsåtgärder som är \r\nlovliga enligt lag och kollektivavtal, och\r\n\r\n4. förhållandena på arbetsplatsen motsvarar det som anges i \r\nförfattning eller myndighetsföreskrifter om åtgärder till \r\nförebyggande av ohälsa eller olycksfall.\r\n\r\nRegeringen eller den myndighet som regeringen bestämmer kan \r\nmed stöd av 8 kap. 7 § regeringsformen meddela ytterligare \r\nföreskrifter om lämpligt arbete.\r\n\r\nFörtroendeuppdrag\r\n\r\n7 § Med lämpligt arbete i 2 och 3 §§ och med anställning i 3 § \r\navses inte förtroendeuppdrag som enligt lag ger rätt till \r\nledighet från anställning.\r\n\r\nGodtagbart skäl och giltig anledning\r\n\r\n8 § Regeringen eller den myndighet som regeringen bestämmer \r\nkan med stöd av 8 kap. 7 § regeringsformen meddela \r\nföreskrifter om vad som ska anses utgöra godtagbart skäl i 2 \r\noch 3 §§ och giltig anledning i 4 §.\r\n\r\nSammanläggning av sanktionsgrunder\r\n\r\n9 § När det prövas om en sökande ska varnas eller stängas av \r\nfrån rätt till arbetslöshetsersättning får upprepade fall av \r\nmisskötsamhet med arbetssökandet enligt 2 §, förlängning av \r\ntid i arbetslöshet enligt 3 § eller orsakande av arbetslöshet \r\nenligt 4 § läggas samman till grund för en sanktion.\r\n\r\nEn sammanläggning får endast göras av sanktionsgrundande \r\nförhållanden som omfattas av samma paragraf och som har \r\ninträffat innan en sökande har informerats av \r\nArbetsförmedlingen eller arbetslöshetskassan om att sökanden \r\nkan komma att varnas eller stängas av från rätt till \r\narbetslöshetsersättning.\r\n\r\nOm det finns särskilda skäl får sanktionsgrundande \r\nförhållanden läggas samman även efter att sökanden har \r\ninformerats av Arbetsförmedlingen eller arbetslöshetskassan.\r\n\r\nAvstängningstiden\r\n\r\n10 § Avstängningstiden ska räknas från och med den dag då det \r\nsom ligger till grund för avstängningen inträffade. Om något \r\nsom medför avstängning inträffar under en pågående \r\navstängningstid, ska den nya avstängningstiden räknas från \r\nutgången av den föregående avstängningstiden.\r\n\r\nI avstängningstiden ingår dagar som\r\n\r\n1. skulle ha utgjort karenstid enligt 4 kap. 3 §,\r\n\r\n2. sökanden skulle ha fått arbetslöshetsersättning för om \r\navstängning inte hade skett, och\r\n\r\n3. sökanden har arbetat.\r\n\r\nAntalet avstängningsdagar enligt andra stycket får vara högst \r\nfem per vecka.\r\n\r\n11 § En avstängning får inte pågå längre än 112 kalenderdagar \r\nräknat från och med den dag då det som ligger till grund för \r\navstängningen inträffade.\r\n\r\nOm något som medför avstängning inträffar under en pågående \r\navstängningstid, får den nya avstängningen inte pågå längre än \r\n112 kalenderdagar räknat från utgången av den föregående \r\navstängningstiden.\r\n\r\nFrånkännande av rätt till arbetslöshetsersättning\r\n\r\n12 § En sökande ska frånkännas rätt till \r\narbetslöshetsersättning om sökanden medvetet eller av grov \r\nvårdslöshet har\r\n\r\n1. lämnat oriktiga eller vilseledande uppgifter, eller\r\n\r\n2. låtit bli att anmäla ändrade förhållanden till \r\narbetslöshetskassan om något som är av betydelse för sökandens \r\nrätt till eller storleken på arbetslöshetsersättningen.\r\n\r\nOm sökanden är medlem i eller ansluten till en \r\narbetslöshetskassa får sökanden frånkännas rätt till \r\narbetslöshetsersättning endast om arbetslöshetskassan vid \r\nprövning enligt 37 § första stycket lagen (1997:239) om \r\narbetslöshetskassor har bedömt att sökanden inte ska uteslutas \r\nur arbetslöshetskassan.\r\n\r\n13 § Ett beslut om frånkännande ska avse 130 ersättningsdagar. \r\nOm det finns särskilda skäl får beslutet avse färre eller fler \r\ndagar, dock lägst 45 och högst 195 ersättningsdagar.\r\n\r\n14 § Ett beslut om frånkännande ska gälla från och med den dag \r\ndå arbetslöshetskassan inledde utredningen av det som ligger \r\ntill grund för beslutet och längst fem år från den dagen.\r\n\r\nEtt beslut om frånkännande får inte grundas på något som \r\nligger längre bakåt i tiden än fem år, räknat från och med den \r\ndag då arbetslöshetskassan inledde utredningen.\r\n\r\nI beslutet ska det anges vilken dag arbetslöshetskassan \r\ninledde utredningen.\r\n\r\n8 kap. Återbetalningsskyldighet och återkrav\r\n\r\nFörutsättningar för återbetalningsskyldighet\r\n\r\n1 § En mottagare av arbetslöshetsersättning är \r\nåterbetalningsskyldig om\r\n\r\n1. mottagaren genom att lämna oriktiga uppgifter eller inte \r\nlämna de uppgifter och göra de anmälningar som mottagaren är \r\nskyldig att göra eller på något annat sätt har orsakat att \r\nersättning har lämnats felaktigt eller med ett för högt \r\nbelopp,\r\n\r\n2. ersättning i annat fall har lämnats felaktigt eller med ett \r\nför högt belopp och mottagaren har insett eller skäligen borde \r\nha insett detta, eller\r\n\r\n3. mottagaren senare har fått lön eller ekonomiskt skadestånd \r\nsom motsvarar lön för samma tid som den utbetalda \r\nersättningen.\r\n\r\nÅterkrav\r\n\r\n2 § Om en mottagare av arbetslöshetsersättning är \r\nåterbetalningsskyldig, ska arbetslöshetskassan besluta att \r\nåterkräva det felaktigt utbetalda beloppet. Ett beslut om \r\nåterkrav ska innehålla uppgifter om det belopp som ska betalas \r\ntillbaka och när beloppet senast ska betalas.\r\n\r\nAvbetalning och anstånd\r\n\r\n3 § Arbetslöshetskassan får träffa avtal med den \r\nåterbetalningsskyldige om avbetalning av ett återkrav av \r\narbetslöshetsersättning eller bevilja den \r\nåterbetalningsskyldige anstånd med betalningen.\r\n\r\nRänta ska tas ut på det obetalda beloppet från den dag då \r\navtalet om avbetalningsplan träffades eller anståndet \r\nbeviljades, dock inte för tid innan det återkrävda beloppet \r\nhar förfallit till betalning. Ränta ska tas ut efter en \r\nräntesats som vid varje tidpunkt överstiger statens \r\nutlåningsränta med två procentenheter.\r\n\r\nDröjsmålsränta\r\n\r\n4 § Om ett belopp som har återkrävts inte har betalats i rätt \r\ntid, ska dröjsmålsränta enligt räntelagen (1975:635) tas ut på \r\ndet obetalda beloppet. Detsamma gäller när den \r\nåterbetalningsskyldige har träffat avtal om en \r\navbetalningsplan eller har beviljats anstånd med betalningen \r\noch betalning inte sker inom den tid som följer av avtalet \r\neller beslutet om anstånd.\r\n\r\nAvstående från återkrav\r\n\r\n5 § Om det med hänsyn till den återbetalningsskyldiges \r\npersonliga eller ekonomiska förhållanden eller andra \r\nomständigheter finns särskilda skäl för det, får \r\narbetslöshetskassan besluta om att helt eller delvis avstå \r\nfrån ett krav på återbetalning eller ränta.\r\n\r\nAvdrag på arbetslöshetsersättning\r\n\r\n6 § Vid återkrav får arbetslöshetskassan, vid en senare \r\nutbetalning av arbetslöshetsersättning till den som är \r\nåterbetalningsskyldig, dra av ett skäligt belopp i avräkning \r\nmot det krävda beloppet. Avdrag får även göras för ränta som \r\nden återbetalningsskyldige ska betala.\r\n\r\nExekutionstitel\r\n\r\n7 § Arbetslöshetskassans beslut om återkrav av \r\narbetslöshetsersättning, ränta och dröjsmålsränta ska anses \r\nsom ett sådant beslut av en förvaltningsmyndighet som utgör en \r\nexekutionstitel enligt 3 kap. 1 § första stycket 6 a \r\nutsökningsbalken.\r\n\r\n9 kap. Uppgiftsskyldighet\r\n\r\nUppgiftsskyldighet för myndigheter\r\n\r\n1 § Arbetsförmedlingen, Centrala studiestödsnämnden, \r\nFörsäkringskassan och Pensionsmyndigheten ska till en \r\narbetslöshetskassa lämna de uppgifter om en enskild som behövs \r\nför ett ärende hos arbetslöshetskassan enligt denna lag.\r\n\r\nUppgiftsskyldighet för arbetslöshetskassor\r\n\r\n2 § En arbetslöshetskassa ska till Arbetsförmedlingen, \r\nFörsäkringskassan och Pensionsmyndigheten lämna de uppgifter \r\nom en enskild som behövs för ett ärende hos den mottagande \r\nmyndigheten.\r\n\r\n3 § En arbetslöshetskassa ska till en annan arbetslöshetskassa \r\nlämna de uppgifter om en enskild som behövs för ett ärende hos \r\nden mottagande arbetslöshetskassan enligt denna lag.\r\n\r\nUppgiftsskyldighet för arbetsgivare och uppdragsgivare\r\n\r\n4 § En arbetsgivare eller uppdragsgivare ska på begäran till \r\nen arbetslöshetskassa lämna de uppgifter om en enskilds \r\nanställnings- och uppdragsförhållanden som behövs för ett \r\närende hos arbetslöshetskassan enligt denna lag.\r\n\r\nFöreskrifter om uppgiftsskyldighet\r\n\r\n5 § Regeringen eller den myndighet som regeringen bestämmer \r\nkan med stöd av 8 kap. 7 § regeringsformen meddela \r\nföreskrifter om vilka uppgifter som enligt 1-4 §§ ska lämnas \r\nav eller till en arbetslöshetskassa.\r\n\r\n10 kap. Handläggning av ärenden\r\n\r\nFörvaltningslagens tillämpning\r\n\r\n1 § Förvaltningslagen (2017:900) ska tillämpas när \r\narbetslöshetskassan handlägger ärenden enligt denna lag, om \r\ninte något annat följer av bestämmelserna i detta kapitel \r\neller av bestämmelserna om omprövning och överklagande i \r\n11 kap. När förvaltningslagen tillämpas ska \r\narbetslöshetskassan jämställas med en myndighet.\r\n\r\nAnsökan om arbetslöshetsersättning\r\n\r\n2 § En ansökan om arbetslöshetsersättning ska göras hos \r\narbetslöshetskassan.\r\n\r\nAnsökan ska innehålla de uppgifter som behövs i ärendet. \r\nSökanden ska på heder och samvete intyga att lämnade uppgifter \r\nom faktiska förhållanden är riktiga.\r\n\r\nRegeringen eller den myndighet som regeringen bestämmer kan \r\nmed stöd av 8 kap. 7 § regeringsformen meddela ytterligare \r\nföreskrifter om ansökan.\r\n\r\n3 § En ansökan om arbetslöshetsersättning ska avse en månad \r\noch göras senast tre månader efter utgången av den månad som \r\nansökan avser. En ansökan som görs efter den tiden ska \r\navvisas, om det inte finns särskilda skäl.\r\n\r\n4 § Om arbetslöshetskassan förelägger en sökande att avhjälpa \r\nen brist i en ansökan får det ske genom delgivning.\r\n\r\nSkyldighet att medverka i utredningen och att anmäla ändrade \r\nförhållanden\r\n\r\n5 § Den enskilde är skyldig att\r\n\r\n1. medverka till att ett ärende blir utrett genom att lämna de \r\nuppgifter som är av betydelse för ett ärendes avgörande, och\r\n\r\n2. anmäla ändrade förhållanden som påverkar rätten till eller \r\nstorleken på arbetslöshetsersättningen.\r\n\r\nEn anmälan enligt första stycket 2 ska göras så snart som \r\nmöjligt och senast 14 dagar efter det att den enskilde fick \r\nkännedom om förändringen.\r\n\r\nOm arbetslöshetskassan begär det, ska den enskilde lämna \r\nuppgifter om faktiska förhållanden på heder och samvete.\r\n\r\nInterimistiska beslut\r\n\r\n6 § Arbetslöshetskassan får besluta i fråga om \r\narbetslöshetsersättning för tid fram till dess att ett ärende \r\nhar avgjorts slutligt, om det\r\n\r\n1. inte utan betydande dröjsmål kan avgöras om sökanden har \r\nrätt till arbetslöshetsersättning,\r\n\r\n2. är sannolikt att sökanden har sådan rätt, och\r\n\r\n3. är av väsentlig betydelse för sökanden.\r\n\r\nEtt beslut enligt första stycket får meddelas även när det \r\nstår klart att sökanden har rätt till arbetslöshetsersättning \r\nmen ersättningens storlek inte kan bestämmas utan betydande \r\ndröjsmål.\r\n\r\nNär beslut gäller\r\n\r\n7 § Ett beslut gäller omedelbart, om inte något annat har \r\nangetts i beslutet eller bestämts av den instans som ska \r\nompröva beslutet eller pröva överklagandet.\r\n\r\nNär beslut senast får rättas eller ändras\r\n\r\n8 § En rättelse eller ändring av ett beslut får inte göras \r\nsenare än två år från den dag då beslutet meddelades. \r\n\r\nEtt beslut får rättas eller ändras även efter två år, om det \r\nförst därefter har kommit fram att beslutet har fattats på \r\nuppenbart felaktigt eller ofullständigt underlag eller om det \r\nfinns andra synnerliga skäl.\r\n\r\n11 kap. Omprövning och överklagande\r\n\r\nOmprövning av beslut\r\n\r\n1 § Arbetslöshetskassan ska ompröva sitt beslut om det begärs \r\nav den enskilde som beslutet angår. Det gäller inte om \r\narbetslöshetskassan redan har ändrat beslutet enligt 37 eller \r\n38 § förvaltningslagen (2017:900).\r\n\r\nVid omprövning får beslutet inte ändras till den enskildes \r\nnackdel.\r\n\r\n2 § En begäran om omprövning ska vara skriftlig och ha kommit \r\nin till arbetslöshetskassan inom två månader från den dag då \r\nden som begär omprövning fick del av beslutet genom \r\narbetslöshetskassan. I begäran om omprövning ska den enskilde \r\nange vilket beslut som avses och på vilket sätt som den \r\nenskilde vill att beslutet ska ändras.\r\n\r\n3 § Arbetslöshetskassan ska underrätta den enskilde om hur den \r\nenskilde kan begära omprövning av ett beslut. En sådan \r\nunderrättelse ska innehålla information om vilka krav som \r\nställs på form och innehåll, vad som gäller i fråga om \r\ningivande och inom vilken tid en begäran om omprövning ska ha \r\nkommit in till arbetslöshetskassan. Underrättelse får ske \r\ngenom delgivning.\r\n\r\n4 § Arbetslöshetskassan prövar om begäran om omprövning har \r\nkommit in i rätt tid. Om begäran har kommit in för sent ska \r\nden avvisas.\r\n\r\nEn begäran ska dock inte avvisas om\r\n\r\n1. förseningen beror på att arbetslöshetskassan inte har \r\nlämnat den enskilde en korrekt underrättelse om hur man begär \r\nomprövning, eller\r\n\r\n2. begäran har kommit in inom tidsfristen till den domstol som \r\nska pröva ett överklagande av arbetslöshetskassans \r\nomprövningsbeslut.\r\n\r\nÖverklagande av beslut\r\n\r\nTill vilken domstol överklagas beslut?\r\n\r\n5 § En arbetslöshetskassas beslut i ärenden om \r\narbetslöshetsersättning enligt denna lag får överklagas till \r\nallmän förvaltningsdomstol, om inte något annat följer av \r\nlagen (1969:93) om begränsning av samhällsstöd vid \r\narbetskonflikt.\r\n\r\nPrövningstillstånd krävs vid överklagande till kammarrätten.\r\n\r\n6 § Arbetslöshetskassans beslut överklagas till den \r\nförvaltningsrätt inom vars domkrets den enskilde var \r\nfolkbokförd vid tidpunkten för beslutet. Om det inte finns \r\nnågon sådan behörig förvaltningsrätt överklagas beslutet till \r\nden förvaltningsrätt inom vars domkrets det första beslutet i \r\nsaken fattades.\r\n\r\nOmprövning före överklagande\r\n\r\n7 § Arbetslöshetskassans beslut får inte överklagas av den \r\nenskilde innan det har omprövats av arbetslöshetskassan. Om \r\nett beslut överklagas innan det har omprövats, ska \r\növerklagandet anses som en begäran om omprövning.\r\n\r\nFörsta stycket gäller inte beslut som har ändrats med stöd av \r\n37 eller 38 § förvaltningslagen (2017:900). Den enskildes \r\nbegäran om omprövning av ett sådant beslut ska anses som ett \r\növerklagande.\r\n\r\nInspektionen för arbetslöshetsförsäkringens rätt att överklaga\r\n\r\n8 § Inspektionen för arbetslöshetsförsäkringen får överklaga \r\nen arbetslöshetskassas och en domstols beslut enligt denna \r\nlag.\r\n\r\nMotpart i överinstans\r\n\r\n9 § I ett mål där en enskild har överklagat en \r\narbetslöshetskassas beslut är arbetslöshetskassan den \r\nenskildes motpart, om inte annat följer av 10 §.\r\n\r\n10 § Inspektionen för arbetslöshetsförsäkringen får överta en \r\narbetslöshetskassas uppgift att i förvaltningsrätten och \r\nkammarrätten föra det allmännas talan.\r\n\r\nI Högsta förvaltningsdomstolen är det Inspektionen för \r\narbetslöshetsförsäkringen som för det allmännas talan.\r\n\r\nÖverklagandetiden\r\n\r\n11 § Ett överklagande av ett beslut enligt denna lag ska ha \r\nkommit in till den arbetslöshetskassa eller domstol som har \r\nmeddelat beslutet inom två månader från den dag då den som \r\növerklagar fick del av beslutet genom arbetslöshetskassan \r\neller domstolen.\r\n\r\nEtt överklagande från Inspektionen för \r\narbetslöshetsförsäkringen eller arbetslöshetskassan ska dock \r\nha kommit in inom två månader från den dag då beslutet \r\nmeddelades.\r\n\r\n12 § Ett överklagande av ett beslut om ett sådant intyg som \r\navses i 1 kap. 3 § ska ha kommit in till den myndighet eller \r\ndomstol som har meddelat beslutet inom två månader från den \r\ndag då den som överklagar fick del av beslutet genom \r\nmyndigheten eller domstolen.\r\n\r\nEtt överklagande från den myndighet som har beslutat om \r\nintyget ska dock ha kommit in inom två månader från den dag då \r\nbeslutet meddelades.\r\n\r\n\r\nÖvergångsbestämmelser\r\n\r\n2024:506\r\n\r\n1. Denna lag träder i kraft den 1 oktober 2025.\r\n\r\n2. Genom lagen upphävs lagen (1997:238) om \r\narbetslöshetsförsäkring.\r\n\r\n3. Den upphävda lagen gäller dock fortfarande för den som har \r\nen pågående ersättningsperiod vid ikraftträdandet.\r\n\r\n4. Bestämmelserna i 35-36 §§ i den upphävda lagen gäller \r\ndessutom fortfarande till och med den 30 september 2026 för \r\nföretagare som omfattas av 6 § förordningen (1997:835) om \r\narbetslöshetsförsäkring i dess lydelse enligt förordningen \r\n(2011:9) om ändring i förordningen (1997:835) om \r\narbetslöshetsförsäkring.\r\n\r\n5. Vid tillämpningen av 5 kap. 3 § och 7 § första stycket ska \r\nen sökande, som har förbrukat alla ersättningsdagar i en \r\nersättningsperiod enligt den upphävda lagen, under den \r\nersättningsperioden anses ha haft\r\n\r\n- en ersättningsgrundande inkomst som motsvarar sökandens \r\ndagsförtjänst multiplicerad med 22, och\r\n\r\n- en senast fastställd ersättningsnivå om 65 procent, under \r\nförutsättning att sökanden fortfarande är medlem i eller \r\nansluten till en arbetslöshetskassa under den månad som \r\nsökanden ansöker om arbetslöshetsersättning för. \r\nLag (2025:891).\r\n\r\n2024:507\r\n\r\n1. Denna lag träder i kraft den 1 januari 2026.\r\n\r\n2. Äldre bestämmelser gäller fortfarande för den som har fyllt \r\n66 år före ikraftträdandet.\r\n\r\n2025:891\r\n\r\n1. Denna lag träder i kraft den 18 november 2025.\r\n\r\n2. Lagen ska dock tillämpas för tid från och med den 1 oktober \r\n2025.\r\n\r\n2025:1549\r\n\r\n1. Denna lag träder i kraft den 1 januari 2026. \r\n\r\n2. Äldre bestämmelser gäller fortfarande för förhållanden som \r\nhänför sig till tid före ikraftträdandet.",
    "skapadDateTime": "2025-12-18T14:03:35.3804613",
    "uppdateradDateTime": "2025-12-22T11:30:39.3090779",
    "utkastId": null,
    "publicerad": true,
    "publiceradDateTime": "2025-12-22T11:30:39.3090778",
    "arkiverad": false,
    "historisk": false,
    "utkast": false
  },
  "andringsforfattningar": [
    {
      "andringsforfattningId": 644394,
      "beteckning": "2025:891",
      "anteckningar": "ändr. 2 kap. 16 §, 5 kap. 5 §, 6 kap. 8 §; ny p 5 ikrafttr.- och övergångsbest.",
      "ikraftDateTime": "2025-11-18T00:00:00",
      "ikraftOvergangsbestammelse": true,
      "ikraftDenDagenRegeringenBestammer": false,
      "forarbeten": "Prop. 2024/25:162, bet. 2025/26:AU3, rskr. 2025/26:8",
      "rubrik": "Lag (2025:891) om ändring i lagen (2024:506) om arbetslöshetsförsäkring",
      "lopnummer": "891",
      "celexnummer": null,
      "bihangsuppgifterTillAldreGrundforfattningar": null,
      "publiceringsar": "2025",
      "eUdirektiv": false,
      "skapadDateTime": "2025-12-18T14:03:35.4005614",
      "uppdateradDateTime": "2025-12-22T11:30:39.309322",
      "utkastId": null,
      "publicerad": true,
      "borttagen": false,
      "publiceradDateTime": "2025-12-22T11:30:39.3093219",
      "arkiverad": false,
      "historisk": false,
      "utkast": false
    },
    {
      "andringsforfattningId": 644395,
      "beteckning": "2025:465",
      "anteckningar": "ändr. 3 kap. 15 §",
      "ikraftDateTime": null,
      "ikraftOvergangsbestammelse": false,
      "ikraftDenDagenRegeringenBestammer": false,
      "forarbeten": "Prop. 2024/25:89, bet. 2024/25:SoU23, rskr. 2024/25:210",
      "rubrik": "Lag (2025:465) om ändring i lagen (2024:506) om arbetslöshetsförsäkring",
      "lopnummer": "465",
      "celexnummer": null,
      "bihangsuppgifterTillAldreGrundforfattningar": null,
      "publiceringsar": "2025",
      "eUdirektiv": false,
      "skapadDateTime": "2025-12-18T14:03:35.4005619",
      "uppdateradDateTime": "2025-12-22T11:30:39.309336",
      "utkastId": null,
      "publicerad": true,
      "borttagen": false,
      "publiceradDateTime": "2025-12-22T11:30:39.3093359",
      "arkiverad": false,
      "historisk": false,
      "utkast": false
    },
    {
      "andringsforfattningId": 644396,
      "beteckning": "2024:507",
      "anteckningar": "ändr. 2 kap. 2 §",
      "ikraftDateTime": "2026-01-01T00:00:00",
      "ikraftOvergangsbestammelse": true,
      "ikraftDenDagenRegeringenBestammer": false,
      "forarbeten": "Prop. 2023/24:128, bet. 2023/24:AU9, rskr. 2023/24:267",
      "rubrik": "Lag (2024:507) om ändring i lagen (2024:506) om arbetslöshetsförsäkring",
      "lopnummer": "507",
      "celexnummer": null,
      "bihangsuppgifterTillAldreGrundforfattningar": null,
      "publiceringsar": "2024",
      "eUdirektiv": false,
      "skapadDateTime": "2025-12-18T14:03:35.4005622",
      "uppdateradDateTime": "2025-12-22T11:30:39.3093433",
      "utkastId": null,
      "publicerad": true,
      "borttagen": false,
      "publiceradDateTime": "2025-12-22T11:30:39.3093432",
      "arkiverad": false,
      "historisk": false,
      "utkast": false
    },
    {
      "andringsforfattningId": 644397,
      "beteckning": "2025:1549",
      "anteckningar": "ändr. 2 kap. 13, 14, 15 §§",
      "ikraftDateTime": "2026-01-01T00:00:00",
      "ikraftOvergangsbestammelse": true,
      "ikraftDenDagenRegeringenBestammer": false,
      "forarbeten": "Prop. 2025/26:1, utg.omr. 15, bet 2025/26:UbU2, rskr. 2025/26:115",
      "rubrik": "Lag (2025:1549) om ändring i lagen (2024:506) om arbetslöshetsförsäkring",
      "lopnummer": "1549",
      "celexnummer": null,
      "bihangsuppgifterTillAldreGrundforfattningar": null,
      "publiceringsar": "2025",
      "eUdirektiv": false,
      "skapadDateTime": "2025-12-18T14:03:53.6892181",
      "uppdateradDateTime": "2025-12-22T11:30:39.3093496",
      "utkastId": null,
      "publicerad": true,
      "borttagen": false,
      "publiceradDateTime": "2025-12-22T11:30:39.3093495",
      "arkiverad": false,
      "historisk": false,
      "utkast": false
    }
  ],
  "skapadDateTime": "2025-12-18T14:03:35.3804602",
  "uppdateradDateTime": "2025-12-22T11:30:39.3086536",
  "publicerad": true,
  "publiceradDateTime": "2025-12-22T11:30:39.3086535",
  "arkiverad": false,
  "historisk": false,
  "utkast": false,
  "dokumenttyp": "SFS"
}