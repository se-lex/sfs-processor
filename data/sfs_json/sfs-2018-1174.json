{
  "grundforfattningId": 62260,
  "previousId": 46570,
  "beteckning": "2018:1174",
  "beteckningSortable": "2018:1174",
  "publiceringsar": "2018",
  "lopnummer": "1174",
  "rubrik": "Lag (2018:1174) om informationssäkerhet för samhällsviktiga och digitala tjänster",
  "tidsbegransadDateTime": null,
  "upphavdDateTime": "2026-01-15T00:00:00",
  "upphavdOvergangsbestammelse": true,
  "upphavdDenDagenRegeringenBestammer": false,
  "ikraftDateTime": "2018-08-01T00:00:00",
  "ikraftOvergangsbestammelse": false,
  "ikraftDenDagenRegeringenBestammer": false,
  "notis": false,
  "organisation": {
    "organisationId": 0,
    "namn": "Försvarsdepartementet",
    "enhet": null,
    "namnOchEnhet": "Försvarsdepartementet",
    "departementId": 4,
    "myndighetId": null
  },
  "forfattningstypNamn": "Lag",
  "register": {
    "registerInformationId": 62257,
    "forarbeten": "Prop. 2017/18:205, bet. 2017/18:FöU14, rskr. 2017/18:375, direktiv (EU) 2016/1148",
    "eUdirektiv": true,
    "forfattningssamling": null,
    "celexnummer": null,
    "taggar": null,
    "overgangsbestammelserVidTidsbegransning": null,
    "skapadDateTime": "2025-12-12T14:26:34.7083741",
    "uppdateradDateTime": "2025-12-16T08:32:09.5210278",
    "utkastId": null,
    "publicerad": true,
    "publiceradDateTime": "2025-12-16T08:32:09.5210271",
    "arkiverad": false,
    "historisk": false,
    "utkast": false
  },
  "fulltext": {
    "fulltextInformationId": 85080,
    "upphavdGenom": "SFS 2025:1506",
    "andringInford": "t.o.m. SFS 2022:508",
    "omtryck": null,
    "utfardadDateTime": "2018-06-20T00:00:00",
    "ovrigt": null,
    "forfattningstext": "/Upphör att gälla U:2026-01-15 genom lag (2025:1506)./\r\nSyftet med lagen\r\n\r\n1 § Syftet med denna lag är att uppnå en hög nivå på \r\nsäkerheten i nätverk och informationssystem för \r\n\r\n1. samhällsviktiga tjänster inom sektorerna\r\n\r\n– energi, \r\n\r\n– transport,\r\n\r\n– bankverksamhet,\r\n\r\n– finansmarknadsinfrastruktur,\r\n\r\n– hälso- och sjukvård,\r\n\r\n– leverans och distribution av dricksvatten, \r\n\r\n– digital infrastruktur, och\r\n\r\n2. digitala tjänster.\r\n\r\nUttryck i lagen\r\n\r\n2 § I lagen avses med\r\n\r\n1. nätverk och informationssystem:\r\n\r\na) ett elektroniskt kommunikationsnät enligt 1 kap. 7 § lagen \r\n(2022:482) om elektronisk kommunikation,\r\n\r\nb) en enhet eller en grupp enheter som är sammankopplade eller \r\nhör samman med varandra, av vilka en eller flera genom ett \r\nprogram utför automatisk behandling av digitala uppgifter, \r\neller\r\n\r\nc) digitala uppgifter som lagras, behandlas, hämtas eller \r\növerförs med sådana hjälpmedel som omfattas av a och b för att \r\nde ska kunna driftas, användas, skyddas och underhållas,\r\n\r\n2. säkerhet i nätverk och informationssystem: nätverks och \r\ninformationssystems förmåga att vid en viss \r\ntillförlitlighetsnivå motstå åtgärder som undergräver \r\ntillgängligheten, autenticiteten, riktigheten eller \r\nkonfidentialiteten hos lagrade, överförda eller behandlade \r\nuppgifter eller hos de besläktade tjänster som erbjuds genom \r\neller är tillgängliga via dessa nätverk och \r\ninformationssystem,\r\n\r\n3. samhällsviktig tjänst: en tjänst som är viktig för att \r\nupprätthålla kritisk samhällelig eller ekonomisk verksamhet,\r\n\r\n4. digital tjänst: en tjänst i den mening som avses i artikel \r\n1.1 b i Europaparlamentets och rådets direktiv (EU) 2015/1535 \r\nav den 9 september 2015 om ett informationsförfarande \r\nbeträffande tekniska föreskrifter och beträffande föreskrifter \r\nför informationssamhällets tjänster, och som utgör en \r\ninternetbaserad marknadsplats, internetbaserad sökmotor eller \r\nmolntjänst,\r\n\r\n5. internetbaserad marknadsplats: en tjänst som gör det \r\nmöjligt för konsumenter eller näringsidkare enligt \r\ndefinitionen i artikel 4.1 a respektive 4.1 b i \r\nEuropaparlamentets och rådets direktiv 2013/11/EU av den \r\n21 maj 2013 om alternativ tvistlösning vid konsumenttvister \r\noch om ändring av förordning (EG) nr 2006/2004 och \r\ndirektiv 2009/22/EG (direktivet om alternativ tvistlösning) \r\natt ingå internetbaserade köpeavtal eller tjänsteavtal med \r\nnäringsidkare, antingen på webbplatsen för den \r\ninternetbaserade marknadsplatsen eller på en webbplats som \r\ntillhör en näringsidkare och där datatjänster som \r\ntillhandahålls av en internetbaserad marknadsplats används,\r\n\r\n6. internetbaserad sökmotor: en tjänst som gör det möjligt för \r\nanvändare att göra sökningar på i princip alla webbplatser \r\neller webbplatser på ett visst språk genom en förfrågan om \r\nvilket ämne som helst i form av ett nyckelord, en fras eller \r\nnågon annan inmatning, och som returnerar länkar som \r\ninnehåller information om det begärda innehållet,\r\n\r\n7. molntjänst: en tjänst som möjliggör tillgång till en \r\nskalbar och elastisk pool av delbara dataresurser,\r\n\r\n8. NIS-direktivet: Europaparlamentets och rådets direktiv (EU) \r\n2016/1148 av den 6 juli 2016 om åtgärder för en hög gemensam \r\nnivå på säkerhet i nätverks- och informationssystem i hela \r\nunionen,\r\n\r\n9. företrädare: en fysisk eller juridisk person som \r\nuttryckligen har utsetts att agera för en leverantör och till \r\nvilken myndigheter kan vända sig, i stället för till \r\nleverantören, i frågor som gäller de skyldigheter som \r\nleverantören har enligt NIS-direktivet,\r\n\r\n10. incident: en händelse med en faktisk negativ inverkan på \r\nsäkerheten i nätverk och informationssystem, och\r\n\r\n11. risk: en rimligen identifierbar omständighet eller \r\nhändelse med en potentiell negativ inverkan på säkerheten i \r\nnätverk och informationssystem. Lag (2022:508).\r\n\r\nLagens tillämpningsområde\r\n\r\n3 § Lagen gäller för \r\n\r\n1. leverantörer av det slag som anges i bilaga 2 till \r\nNIS-direktivet och som tillhandahåller en samhällsviktig \r\ntjänst, under förutsättning att leverantören är etablerad i \r\nSverige, att tillhandahållandet av tjänsten är beroende av \r\nnätverk och informationssystem och att en incident skulle \r\nmedföra en betydande störning vid tillhandahållandet av \r\ntjänsten (leverantörer av samhällsviktiga tjänster), och\r\n\r\n2. juridiska personer som tillhandahåller en digital tjänst \r\noch som har sitt huvudsakliga etableringsställe i Sverige \r\neller har utsett en företrädare som är etablerad här \r\n(leverantörer av digitala tjänster). \r\n\r\nI 10 § finns en bestämmelse som gäller för andra \r\nleverantörer.\r\n\r\n4 § Regeringen eller den myndighet som regeringen \r\nbestämmer får meddela föreskrifter om vilka tjänster som är \r\nsamhällsviktiga tjänster och vad som avses med en betydande \r\nstörning enligt 3 § första stycket 1. \r\n\r\nUndantag från lagens tillämpningsområde\r\n\r\nLeverantörer av elektroniska kommunikationstjänster\r\n\r\n5 § Lagen gäller inte för företag som tillhandahåller allmänna \r\nelektroniska kommunikationsnät eller allmänt tillgängliga \r\nelektroniska kommunikationstjänster och därför omfattas av \r\nkraven i 8 kap. 1 och 3 §§ lagen (2022:482) om elektronisk \r\nkommunikation. Lag (2022:508).\r\n\r\nLeverantörer av betrodda tjänster\r\n\r\n6 § Lagen gäller inte för leverantörer av betrodda \r\ntjänster som omfattas av kraven i artikel 19 i \r\nEuropaparlamentets och rådets förordning (EU) nr 910/2014 av \r\nden 23 juli 2014 om elektronisk identifiering och betrodda \r\ntjänster för elektroniska transaktioner på den inre marknaden \r\noch om upphävande av direktiv 1999/93/EG.\r\n\r\nLeverantörer av digitala tjänster som är mikroföretag eller \r\nsmå företag\r\n\r\n7 § Lagen gäller inte för leverantörer av digitala \r\ntjänster som är mikroföretag eller små företag enligt \r\ndefinitionen i kommissionens rekommendation 2003/361/EG av \r\nden 6 maj 2003 om definitionen av mikroföretag samt små och \r\nmedelstora företag.\r\n\r\nSäkerhetskänslig verksamhet\r\n\r\n8 § Lagen gäller inte för verksamhet som omfattas av \r\nsäkerhetsskyddslagen (2018:585). Lag (2018:1176).\r\n\r\nLeverantörer som omfattas av krav på informationssäkerhet i \r\nandra författningar\r\n\r\n9 § Om det i lag eller annan författning finns \r\nbestämmelser som innehåller krav på säkerhetsåtgärder och \r\nincidentrapportering ska de bestämmelserna gälla om verkan av \r\nkraven minst motsvarar verkan av skyldigheterna enligt denna \r\nlag, med beaktande av bestämmelsernas omfattning samt vilken \r\ntillsyn och vilka sanktioner som är kopplade till kraven i \r\nbestämmelserna.\r\n\r\nUtseende av företrädare \r\n\r\n10 § En juridisk person som erbjuder digitala tjänster i \r\nSverige men som inte har sitt huvudsakliga etableringsställe \r\ninom Europeiska unionen och inte heller har utsett en \r\nföreträdare som är etablerad i en medlemsstat där tjänsterna \r\nerbjuds, ska, om inte något undantag från lagens \r\ntillämpningsområde enligt 5–9 §§ är tillämpligt, utse en \r\nsådan företrädare.\r\n\r\nSäkerhetsåtgärder\r\n\r\nSkyldigheter för leverantörer av samhällsviktiga tjänster\r\n\r\n11 § Leverantörer av samhällsviktiga tjänster ska bedriva \r\nett systematiskt och riskbaserat informationssäkerhetsarbete \r\navseende nätverk och informationssystem som de använder för \r\natt tillhandahålla samhällsviktiga tjänster. \r\n\r\n12 § Leverantörer av samhällsviktiga tjänster ska göra en \r\nriskanalys som ska ligga till grund för val av \r\nsäkerhetsåtgärder enligt 13 och 14 §§. I analysen ska det \r\ningå en åtgärdsplan. Analysen ska dokumenteras och uppdateras \r\nårligen.\r\n\r\n13 § Leverantörer av samhällsviktiga tjänster ska vidta \r\nändamålsenliga och proportionella tekniska och \r\norganisatoriska åtgärder för att hantera risker som hotar \r\nsäkerheten i nätverk och informationssystem som de använder \r\nför att tillhandahålla samhällsviktiga tjänster. Åtgärderna \r\nska säkerställa en nivå på säkerheten i nätverken och \r\ninformationssystemen som är lämplig i förhållande till \r\nrisken.\r\n\r\n14 § Leverantörer av samhällsviktiga tjänster ska vidta \r\nlämpliga åtgärder för att förebygga och minimera verkningar \r\nav incidenter som påverkar nätverk och informationssystem som \r\nde använder för att tillhandahålla samhällsviktiga tjänster. \r\nÅtgärderna ska syfta till att säkerställa kontinuiteten i \r\ntjänsterna.\r\n\r\nSkyldigheter för leverantörer av digitala tjänster\r\n\r\n15 § Leverantörer av digitala tjänster ska vidta de \r\ntekniska och organisatoriska åtgärder som de anser \r\nändamålsenliga och proportionella och som hanterar risker som \r\nhotar säkerheten i nätverk och informationssystem som de \r\nanvänder när de tillhandahåller digitala tjänster inom \r\nEuropeiska unionen. Åtgärderna ska säkerställa en nivå på \r\nsäkerheten i nätverken och informationssystemen som är \r\nlämplig i förhållande till risken.\r\n\r\n16 § Leverantörer av digitala tjänster ska vidta åtgärder \r\nför att förebygga och minimera verkningar av incidenter som \r\npåverkar nätverk och informationssystem som de använder. \r\nSkyldigheten gäller endast i förhållande till verkningar som \r\nsådana incidenter har på digitala tjänster som leverantören \r\nerbjuder inom Europeiska unionen. Åtgärderna ska syfta till \r\natt säkerställa kontinuiteten i tjänsterna.\r\n\r\nBemyndigande\r\n\r\n17 § Regeringen eller den myndighet som regeringen \r\nbestämmer får meddela föreskrifter om säkerhetsåtgärder \r\nenligt 11–16 §§. \r\n\r\nIncidentrapportering\r\n\r\nRapporteringsskyldighet för leverantörer av samhällsviktiga \r\ntjänster\r\n\r\n18 § Leverantörer av samhällsviktiga tjänster ska utan \r\nonödigt dröjsmål rapportera incidenter som har en betydande \r\ninverkan på kontinuiteten i den samhällsviktiga tjänst som de \r\ntillhandahåller. Rapporteringen ska göras till den myndighet \r\nsom regeringen bestämmer.\r\n\r\nRapporteringsskyldighet för leverantörer av digitala \r\ntjänster\r\n\r\n19 § Leverantörer av digitala tjänster ska utan onödigt \r\ndröjsmål rapportera incidenter som har en avsevärd inverkan \r\npå tillhandahållandet av en digital tjänst som de erbjuder \r\ninom Europeiska unionen. Rapporteringen ska göras till den \r\nmyndighet som regeringen bestämmer.\r\n\r\nBemyndigande\r\n\r\n20 § Regeringen eller den myndighet som regeringen \r\nbestämmer får meddela föreskrifter om incidentrapportering \r\nenligt 18 och 19 §§. \r\n\r\nTillsyn\r\n\r\nTillsynsmyndighetens uppdrag\r\n\r\n21 § Den myndighet som regeringen bestämmer ska vara \r\ntillsynsmyndighet. Tillsynsmyndigheten ska utöva tillsyn över \r\natt denna lag och föreskrifter som har meddelats i anslutning \r\ntill lagen följs.\r\n\r\n22 § Tillsynsåtgärder när det gäller leverantörer av \r\ndigitala tjänster får vidtas endast när tillsynsmyndigheten \r\nhar befogad anledning att anta att en leverantör inte \r\nuppfyller kraven i 15, 16 eller 19 §.\r\n\r\nAnmälningsskyldighet för leverantörer av samhällsviktiga \r\ntjänster\r\n\r\n23 § Leverantörer av samhällsviktiga tjänster ska utan \r\ndröjsmål anmäla sig till tillsynsmyndigheten. Av en anmälan \r\nska det framgå om leverantören tillhandahåller en \r\nsamhällsviktig tjänst i två eller flera medlemsstater inom \r\nEuropeiska unionen. \r\n\r\nTillsynsmyndighetens undersökningsbefogenheter\r\n\r\n24 § Den som står under tillsyn ska på begäran \r\ntillhandahålla tillsynsmyndigheten den information som behövs \r\nför tillsynen. \r\n\r\n25 § Tillsynsmyndigheten har i den omfattning det behövs \r\nför tillsynen rätt att få tillträde till områden, lokaler och \r\nandra utrymmen, dock inte bostäder, som används i verksamhet \r\nsom omfattas av lagen.\r\n\r\n26 § Tillsynsmyndigheten får förelägga den som står under \r\ntillsyn att tillhandahålla information och ge tillträde \r\nenligt 24 och 25 §§. \r\n\r\nEtt sådant föreläggande får förenas med vite.\r\n\r\n27 § Tillsynsmyndigheten får begära handräckning av \r\nKronofogdemyndigheten för att genomföra de åtgärder som avses \r\ni 24 och 25 §§. Vid handräckning gäller bestämmelserna i \r\nutsökningsbalken om verkställighet av förpliktelser som inte \r\navser betalningsskyldighet, avhysning eller avlägsnande.\r\n\r\nIngripanden och sanktioner\r\n\r\nÅtgärdsförelägganden\r\n\r\n28 § Tillsynsmyndigheten får meddela de förelägganden som \r\nbehövs för att leverantörer ska uppfylla kraven på utseende \r\nav företrädare, säkerhetsåtgärder och incidentrapportering \r\nenligt 10, 12–16, 18 och 19 §§ och enligt föreskrifter som \r\nhar meddelats i anslutning till de paragraferna. \r\n\r\nEtt sådant föreläggande får förenas med vite.\r\n\r\nSanktionsavgift\r\n\r\n29 § Tillsynsmyndigheten ska ta ut en sanktionsavgift av \r\nden som underlåter att\r\n\r\n1. göra en anmälan till tillsynsmyndigheten enligt 23 § eller \r\nenligt föreskrifter som har meddelats i anslutning till den \r\nparagrafen,\r\n\r\n2. vidta säkerhetsåtgärder enligt någon av 12–16 §§ eller \r\nenligt föreskrifter som har meddelats i anslutning till de \r\nparagraferna, eller\r\n\r\n3. rapportera incidenter enligt 18 eller 19 § eller enligt \r\nföreskrifter som har meddelats i anslutning till de \r\nparagraferna.\r\n\r\n30 § En sanktionsavgift ska bestämmas till lägst 5 000 \r\nkronor och högst 10 000 000 kronor.\r\n\r\n31 § När sanktionsavgiftens storlek bestäms ska särskild \r\nhänsyn tas till den skada eller risk för skada som uppstått \r\ntill följd av överträdelsen, om leverantören tidigare har \r\nbegått en överträdelse och de kostnader som leverantören har \r\nundvikit till följd av överträdelsen.\r\n\r\n32 § En sanktionsavgift får efterges helt eller delvis om \r\növerträdelsen är ringa eller ursäktlig eller om det annars \r\nmed hänsyn till omständigheterna skulle vara oskäligt att ta \r\nut avgiften.\r\n\r\n33 § En sanktionsavgift får inte beslutas om överträdelsen \r\nomfattas av ett föreläggande om vite och överträdelsen ligger \r\ntill grund för en ansökan om utdömande av vitet.\r\n\r\n34 § En sanktionsavgift får endast beslutas om den som \r\navgiften ska tas ut av har fått tillfälle att yttra sig inom \r\ntvå år från det att överträdelsen ägde rum.\r\n\r\nEtt beslut om sanktionsavgift ska delges. \r\n\r\n35 § En sanktionsavgift ska betalas till \r\ntillsynsmyndigheten inom 30 dagar från det att beslutet om \r\natt ta ut avgiften har fått laga kraft eller inom den längre \r\ntid som anges i beslutet.\r\n\r\nOm sanktionsavgiften inte betalas inom den tid som anges i \r\nförsta stycket, ska myndigheten lämna den obetalda avgiften \r\nför indrivning. Bestämmelser om indrivning finns i lagen \r\n(1993:891) om indrivning av statliga fordringar m.m. Vid \r\nindrivning får verkställighet ske enligt utsökningsbalken.\r\n\r\nEn sanktionsavgift tillfaller staten. \r\n\r\n36 § En beslutad sanktionsavgift faller bort till den del \r\nbeslutet om avgiften inte har verkställts inom fem år från \r\ndet att beslutet fick laga kraft.\r\n\r\nFöreskrifter om verkställighet\r\n\r\n37 § Regeringen eller den myndighet som regeringen \r\nbestämmer kan med stöd av 8 kap. 7 § regeringsformen meddela \r\nföreskrifter om verkställighet av denna lag.\r\n\r\nFörordnande om att beslut ska gälla omedelbart\r\n\r\n38 § Tillsynsmyndigheten får bestämma att ett beslut om \r\nföreläggande enligt denna lag ska gälla omedelbart.\r\n\r\nÖverklagande\r\n\r\n39 § Tillsynsmyndighetens beslut enligt denna lag får \r\növerklagas till allmän förvaltningsdomstol. När ett sådant \r\nbeslut överklagas är tillsynsmyndigheten motpart i domstolen. \r\n \r\nPrövningstillstånd krävs vid överklagande till \r\nkammarrätten.",
    "skapadDateTime": "2025-12-12T14:26:34.7083731",
    "uppdateradDateTime": "2025-12-16T08:32:09.5211183",
    "utkastId": null,
    "publicerad": true,
    "publiceradDateTime": "2025-12-16T08:32:09.5211182",
    "arkiverad": false,
    "historisk": false,
    "utkast": false
  },
  "andringsforfattningar": [
    {
      "andringsforfattningId": 642801,
      "beteckning": "2022:508",
      "anteckningar": "ändr. 2, 5 §§",
      "ikraftDateTime": "2022-06-03T00:00:00",
      "ikraftOvergangsbestammelse": false,
      "ikraftDenDagenRegeringenBestammer": false,
      "forarbeten": "Prop. 2021/22:136, bet. 2021/22:TU17, rskr. 2021/22:302",
      "rubrik": "Lag (2022:508) om ändring i lagen (2018:1174) om informationssäkerhet för samhällsviktiga och digitala tjänster",
      "lopnummer": "508",
      "celexnummer": null,
      "bihangsuppgifterTillAldreGrundforfattningar": null,
      "publiceringsar": "2022",
      "eUdirektiv": false,
      "skapadDateTime": "2025-12-12T14:26:34.7261228",
      "uppdateradDateTime": "2025-12-16T08:32:09.5212801",
      "utkastId": null,
      "publicerad": true,
      "borttagen": false,
      "publiceradDateTime": "2025-12-16T08:32:09.5212798",
      "arkiverad": false,
      "historisk": false,
      "utkast": false
    },
    {
      "andringsforfattningId": 642802,
      "beteckning": "2018:1176",
      "anteckningar": "ändr. 8 §",
      "ikraftDateTime": "2019-04-01T00:00:00",
      "ikraftOvergangsbestammelse": false,
      "ikraftDenDagenRegeringenBestammer": false,
      "forarbeten": "Prop. 2017/18:205, bet. 2017/18:FöU14, rskr. 2017/18:375",
      "rubrik": "Lag (2018:1176) om ändring i lagen (2018:1174) om informationssäkerhet för samhällsviktiga och digitala tjänster",
      "lopnummer": "1176",
      "celexnummer": null,
      "bihangsuppgifterTillAldreGrundforfattningar": null,
      "publiceringsar": "2018",
      "eUdirektiv": false,
      "skapadDateTime": "2025-12-12T14:26:34.7261231",
      "uppdateradDateTime": "2025-12-16T08:32:09.521358",
      "utkastId": null,
      "publicerad": true,
      "borttagen": false,
      "publiceradDateTime": "2025-12-16T08:32:09.5213578",
      "arkiverad": false,
      "historisk": false,
      "utkast": false
    },
    {
      "andringsforfattningId": 642803,
      "beteckning": "2025:1506",
      "anteckningar": "upph.",
      "ikraftDateTime": "2026-01-15T00:00:00",
      "ikraftOvergangsbestammelse": false,
      "ikraftDenDagenRegeringenBestammer": false,
      "forarbeten": null,
      "rubrik": "Cybersäkerhetslag (2025:1506)",
      "lopnummer": "1506",
      "celexnummer": null,
      "bihangsuppgifterTillAldreGrundforfattningar": null,
      "publiceringsar": "2025",
      "eUdirektiv": false,
      "skapadDateTime": "2025-12-12T14:26:53.6658691",
      "uppdateradDateTime": "2025-12-16T08:32:09.5214128",
      "utkastId": null,
      "publicerad": false,
      "borttagen": true,
      "publiceradDateTime": null,
      "arkiverad": false,
      "historisk": false,
      "utkast": false
    }
  ],
  "skapadDateTime": "2025-12-12T14:26:34.7083723",
  "uppdateradDateTime": "2025-12-16T08:32:09.5203761",
  "publicerad": true,
  "publiceradDateTime": "2025-12-16T08:32:09.5203758",
  "arkiverad": false,
  "historisk": false,
  "utkast": false,
  "dokumenttyp": "SFS"
}