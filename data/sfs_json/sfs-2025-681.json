{
  "grundforfattningId": 62371,
  "previousId": 60799,
  "beteckning": "2025:681",
  "beteckningSortable": "2025:681",
  "publiceringsar": "2025",
  "lopnummer": "681",
  "rubrik": "Förordning (2025:681) med instruktion för Statskontoret",
  "tidsbegransadDateTime": null,
  "upphavdDateTime": null,
  "upphavdOvergangsbestammelse": false,
  "upphavdDenDagenRegeringenBestammer": false,
  "ikraftDateTime": "2026-01-01T00:00:00",
  "ikraftOvergangsbestammelse": true,
  "ikraftDenDagenRegeringenBestammer": false,
  "notis": false,
  "organisation": {
    "organisationId": 0,
    "namn": "Finansdepartementet",
    "enhet": "SFÖ",
    "namnOchEnhet": "Finansdepartementet SFÖ",
    "departementId": 6,
    "myndighetId": null
  },
  "forfattningstypNamn": "Förordning",
  "register": {
    "registerInformationId": 62368,
    "forarbeten": null,
    "eUdirektiv": false,
    "forfattningssamling": null,
    "celexnummer": null,
    "taggar": null,
    "overgangsbestammelserVidTidsbegransning": null,
    "skapadDateTime": "2026-01-02T11:03:37.5224294",
    "uppdateradDateTime": "2026-01-02T11:03:59.6317623",
    "utkastId": null,
    "publicerad": true,
    "publiceradDateTime": "2026-01-02T11:03:59.6317621",
    "arkiverad": false,
    "historisk": false,
    "utkast": false
  },
  "fulltext": {
    "fulltextInformationId": 85191,
    "upphavdGenom": null,
    "andringInford": null,
    "omtryck": null,
    "utfardadDateTime": "2025-06-12T00:00:00",
    "ovrigt": null,
    "forfattningstext": "Uppgifter\n\n1 § Statskontoret ska verka för en ändamålsenlig och effektiv \nstatsförvaltning och för en god hushållning med statens medel. \nI detta ingår att\n\n1. genomföra utredningar, utvärderingar och uppföljningar av \nstatlig och statligt finansierad verksamhet och av \növergripande frågor om olika delar av den offentliga \nförvaltningens funktionssätt, med särskilt fokus på \neffektivitet, organisering och utveckling,\n\n2. utveckla och förvalta den ekonomiska styrningen av den \nstatliga verksamheten samt den ekonomiska rapporteringen i \nstaten,\n\n3. utföra revision av Sveriges hantering av EU-medel och \nfrämja en effektiv och korrekt hantering av dessa medel, och\n\n4. främja arbetet för en god förvaltningskultur och arbetet \nmot korruption i staten.\n\nUnderlag för effektivisering, omprövning och utveckling\n\n2 § Myndigheten ska\n\n1. på regeringens uppdrag analysera verksamheter och \nmyndigheter utifrån ett effektivitetsperspektiv,\n\n2. på regeringens uppdrag redovisa effekter av statliga \nåtgärder, och\n\n3. förse regeringen med underlag för omprövning av utgifter \noch för omprövning och effektivisering av verksamheter.\n\n3 § Myndigheten ska \n\n1. förse regeringen med underlag för utveckling av \nförvaltningspolitiken,\n\n2. bevaka vissa frågor om verksamhetsutveckling i \nstatsförvaltningen, och\n\n3. följa och analysera den strategiska kompetensförsörjningen \ni statsförvaltningen och uppmärksamma regeringen på behov av \nsamlade stödinsatser för att främja kompetensförsörjningen.\n\n4 § Myndigheten ska följa upp och beskriva den offentliga \nsektorns utveckling.\n\n5 § Myndigheten ska årligen redogöra för utvecklingen av \nstatens styrning av kommuner och regioner.\n\nEkonomisk styrning \n\n6 § Myndigheten ska \n\n1. förse regeringen med det underlag regeringen behöver för \natt bedöma om statsförvaltningen är effektiv och om den \ninterna styrningen och kontrollen är betryggande,\n\n2. utveckla och förvalta principer, regelverk och metoder för \nen effektiv ekonomisk styrning och ekonomisk rapportering i \nstaten,\n\n3. verka för en effektiv och korrekt hantering av EU-medel,\n\n4. utveckla en god redovisningssed i staten,\n\n5. utveckla och förvalta den statliga redovisningen, \nfinansiella styrningen och resultatstyrningen,\n\n6. utveckla, förvalta och samordna den statliga \ninternrevisionen,\n\n7. utveckla och förvalta den interna styrningen och kontrollen \ni staten, och\n\n8. redovisa och analysera hur de statliga myndigheterna följer \ndet ekonomiadministrativa regelverket.\n\nInformationssystemet Hermes, statsredovisning och prognoser\n\n7 § Myndigheten ska \n\n1. utveckla och förvalta statens informationssystem för \nbudgetering, hantering av dokument och uppföljning (Hermes), \nmed undantag för RK Statsbudgetstöd som är den del av systemet \nsom utgörs av det verksamhetsstöd som avses i 26 a § \nförordningen (1996:1515) med instruktion för \nRegeringskansliet,\n\n2. tillhandahålla en teknisk plattform, drift och användarstöd \navseende RK Statsbudgetstöd, efter samråd med \nRegeringskansliet och i enlighet med dess behov, och\n\n3. till Regeringskansliet (Finansdepartementet) senast den \n31 januari varje år redovisa en arbetsplan för de närmaste två \nåren när det gäller verksamhetsstödet för den statliga \nbudgetprocessen.\n\n8 § Myndigheten ska\n\n1. ansvara för statsredovisningen,\n\n2. månatligen följa, analysera och redovisa utfallet för \nstatens budget och ålderspensionssystemet vid sidan av \nbudgeten,\n\n3. redovisa årsutfallet för statens utgifter, dels i enlighet \nmed strukturen för statens budget, dels realekonomiskt \nfördelat,\n\n4. förvalta strukturen för inkomsttyper och inkomsttitlar, och\n\n5. besluta om att inordna myndigheter i den statliga \nredovisningsorganisationen. \n\n9 § Myndigheten ska\n\n1. göra prognoser för samt analysera och lämna information om \nden offentliga ekonomin,\n\n2. göra prognoser för och analyser av statens budget och den \noffentliga sektorns finanser, med särskilt fokus på den \nstatliga ekonomin,\n\n3. inför den ekonomiska vårpropositionen, budgetpropositionen \noch årsredovisningen för staten sammanställa underlag avseende \nföregående, innevarande och de tre nästkommande åren för \nsådana inkomstberäkningar som Regeringskansliet \n(Finansdepartementet) inte gör, och \n\n4. analysera måluppfyllelsen av de budgetpolitiska målen: \nutgiftstaket för de statliga utgifterna, balanskravet för \nkommunsektorn och målet för det offentliga finansiella \nsparandet. \n\nStatlig lokalförsörjning \n\n10 § Myndigheten ska samla in och tillhandahålla uppgifter om \nden statliga lokalförsörjningen och följa upp dessa uppgifter. \nMyndigheten ska också yttra sig över sådana hyresavtal som \nkräver regeringens medgivande.\n\nEU-revision \n\n11 § Myndigheten är revisionsmyndighet för program inom\n\n- Europeiska regionala utvecklingsfonden,\n\n- Europeiska socialfonden+,\n\n- Europeiska fonden för en rättvis omställning,\n\n- Europeiska havs-, fiskeri-, och vattenbruksfonden,\n\n- Asyl-, migrations-, och integrationsfonen,\n\n- Fonden för inre säkerhet, och\n\n- Instrumenten för ekonomiskt stöd för gränsförvaltning och \nviseringspolitik.\n\nMyndigheten ska i egenskap av revisionsmyndighet fullgöra \nuppgifter enligt Europaparlamentets och rådets förordning (EU) \n2021/1060 av den 24 juni 2021 om fastställande av gemensamma \nbestämmelser för Europeiska regionala utvecklingsfonden, \nEuropeiska socialfonden+, Sammanhållningsfonden, Fonden för en \nrättvis omställning och Europeiska havs-, fiskeri- och \nvattenbruksfonden, samt finansiella regler för dessa och för \nAsyl-, migrations- och integrationsfonden, Fonden för inre \nsäkerhet samt instrumentet för ekonomiskt stöd för \ngränsförvaltning och viseringspolitik.\n\n12 § Myndigheten är attesterande organ för Europeiska \ngarantifonden för jordbruket och Europeiska jordbruksfonden \nför landsbygdsutveckling som regleras i artikel 12 i \nEuropaparlamentets och rådets förordning (EU) 2021/2116 av den \n2 december 2021 om finansiering, förvaltning och övervakning \nav den gemensamma jordbrukspolitiken och om upphävande av \nförordning (EU) nr 1306/2013.\n\n13 § Myndigheten är revisionsmyndighet enligt \nEuropaparlamentets och rådets förordning (EU) 2021/1059 av den \n24 juni 2021 om särskilda bestämmelser för målet Europeiskt \nterritoriellt samarbete (Interreg) med stöd av Europeiska \nregionala utvecklingsfonden och finansieringsinstrument för \nyttre åtgärder, för Interregprogram som förvaltas av en \nmyndighet som är placerad i Sverige. \n\nMyndigheten ska även företräda Sverige i de grupper av \nrevisorer som inrättas för Interregprogram vars förvaltande \nmyndigheter inte är placerade i Sverige.\n\n14 § Myndigheten ska utföra sådan kontroll och vidta sådana \növriga åtgärder som avses i\n\n1. artikel 6.1 och 6.2 i Europaparlamentets och rådets \nförordning (EG) nr 1082/2006 av den 5 juli 2006 om en \neuropeisk gruppering för territoriellt samarbete (EGTS), och\n\n2. de kompletterande bestämmelser som finns i\n\na) 9 § lagen (2009:704) om europeiska grupperingar för \nterritoriellt samarbete, och\n\nb) förordningen (2010:387) om kontroll av förvaltningen av \noffentliga medel i europeiska grupperingar för territoriellt \nsamarbete.\n\n15 § Myndigheten ska lämna sådana upplysningar som avses i \nartikel 15.3 i Europaparlamentets och rådets direktiv (EU) \n2017/1371 av den 5 juli 2017 om bekämpande genom \nstraffrättsliga bestämmelser av bedrägeri som riktar sig mot \nunionens finansiella intressen, i den ursprungliga lydelsen.\n\n16 § Myndigheten ska varje år redovisa vilka åtgärder som \nvidtagits för att säkerställa att revisionen av EU-medel \nutförts på ett effektivt och ändamålsenligt sätt samt vilka \nåtgärder som vidtagits för att främja en effektiv och korrekt \nhantering av EU-medel. \n\nArbetet med att främja en god förvaltningskultur och mot \nkorruption\n\n17 § Myndigheten ska stödja, samordna och följa upp\n\n1. arbetet för en god förvaltningskultur i staten, och\n\n2. arbetet mot korruption i staten.\n\nStöd, metodutveckling, vägledning och utbildning\n\n18 § Myndigheten ska efter överenskommelse bistå \nRegeringskansliet och statliga kommittéer med metod- och \nutredningsstöd.\n\n19 § Myndigheten ska inom ramen för uppgiften att utveckla och \nförvalta den ekonomiska styrningen av den statliga \nverksamheten samt formerna för den ekonomiska rapporteringen i \nstaten ge stöd till andra statliga myndigheter i form av \nmetoder, riktlinjer, utredningar, utbildning och rådgivning. \nMyndigheten får inom ramen för denna uppgift utföra uppdrag åt \nandra statliga myndigheter.\n\n20 § Myndigheten ska ansvara för metodutveckling, vägledning \noch utbildning enligt förordningen (2024:183) om \nkonsekvensutredningar, stödja kommittéer och särskilda \nutredare som omfattas av 1 § kommittéförordningen (1998:1474) \ni deras arbete med att ta fram konsekvensutredningar, och vid \nbehov stödja Regeringskansliet i dess arbete med att ta fram \nkonsekvensutredningar.\n\nRapportering \n\n21 § Myndigheten ska varje år till Regeringskansliet lämna \n\n1. underlag till pris- och löneomräkningen,\n\n2. en redovisning och analys av hur de statliga myndigheterna \nföljer det ekonomiadministrativa regelverket senast den \n23 april,\n\n3. information om de bestämmelser som gäller för varje \ninkomsttitel,\n\n4. en redovisning av den avgiftsbelagda verksamheten i staten,\n\n5. en redovisning över den statliga internrevisionen och \nmyndigheternas interna styrning och kontroll senast den \n31 mars, och\n\n6. yttranden om de årliga räkenskaper som ansvariga organ ska \nupprätta enligt artikel 63.5 a och 63.6 i Europaparlamentets \noch rådets förordning (EU, Euratom) 2024/2509 av den \n23 september 2024 om finansiella regler för unionens allmänna \nbudget.\n\n22 § Myndigheten ska vidare lämna\n\n1. information om statens finanser till internationella \norganisationer,\n\n2. uppgifter om utfall för statens budget enligt rådets \ndirektiv 2011/85/EU av den 8 november 2011 om krav på \nmedlemsstaternas budgetramverk till Statistiska centralbyrån,\n\n3. underlag som avser statens finansiella sparande, både reala \noch finansiella räkenskaper, till Statistiska centralbyrån, \n\n4. en utvärdering av statens upplåning och skuldförvaltning \nför de senaste fem helåren senast den 15 mars jämna årtal, \nefter samråd med Regeringskansliet (Finansdepartementet) om \ninriktningen för utvärderingen,\n\n5. underlag som avser den statliga sektorn vid beräkning av \nden offentliga förvaltningens sparande och bruttoskuld enligt \nEuropeiska unionens konvergenskriterier till Statistiska \ncentralbyrån, och \n\n6. en redovisning av skillnaden mellan det finansiella \nsparandet och saldot i statens budget till Statistiska \ncentralbyrån och regeringen.\n\nLedning \n\n23 § Myndigheten leds av en myndighetschef.\n\n24 § Vid myndigheten finns en överdirektör. \n\nSärskilda organ\n\n25 § Vid myndigheten finns ett redovisningsråd. Rådet har till \nuppgift att ge myndighetschefen råd för att främja \nutvecklingen av god redovisningssed i staten. \nRedovisningsrådet består av högst sju ledamöter. \n\n26 § Vid myndigheten finns ett internrevisionsråd. Rådet har \ntill uppgift att ge myndighetschefen råd för att främja \nutvecklingen av den statliga internrevisionen. \nInternrevisionsrådet består av myndighetschefen, som är \nordförande, och högst sju andra ledamöter. \n\nAnställningar och uppdrag \n\n27 § Generaldirektören är myndighetschef.\n\n28 § Ledamöterna i redovisningsrådet och internrevisionsrådet \nsamt ordföranden i redovisningsrådet utses av myndigheten. \n\nPersonalansvarsnämnd\n\n29 § Vid myndigheten ska det finnas en personalansvarsnämnd.\n\nTillämpligheten av vissa förordningar \n\n30 § Myndigheten ska tillämpa personalföreträdarförordningen \n(1987:1101).\n\nAvgifter \n\n31 § Myndigheten ska ta ut avgifter för samråd enligt 7 § \navgiftsförordningen (1992:191) med följande belopp:\n\nAvgiftsintäkter per år för\nden myndighet med vilken \nsamråd sker (kronor) \t        Årlig avgift (kronor)\n\nhögst 999 9999 \t                0\n\n1 000 000-24 999 999\t        5 900\n\n25 000 000-99 999 999\t        8 900\n\n100 000 000-149 999 999\t        11 800\n\n150 000 000-299 999 999\t        14 800\n\n300 000 000 eller mer \t        17 700\n\n32 § Myndigheten får ta ut avgifter för den verksamhet som \navses i 2 § i enlighet med vad som anges i regeringsuppdrag \ntill myndigheten. Myndigheten får disponera \navgiftsinkomsterna.\n\n33 § Myndigheten får ta ut avgifter för sådan verksamhet som \navses i 18 och 19 §§, besluta om avgifternas storlek upp till \nfull kostnadstäckning och disponera avgiftsinkomsterna.\n\n34 § Myndigheten får ta ut avgifter för lokaler och offentlig \ninköps- och resurssamordning, besluta om avgifternas storlek \nupp till full kostnadstäckning och disponera \navgiftsinkomsterna. \n\nRätt att få upplysningar \n\n35 § Myndigheten har rätt att från andra statliga myndigheter \nfå den information som myndigheten behöver för sin verksamhet. \n\n\nÖvergångsbestämmelser\n\n2025:681\n\n1. Denna förordning träder i kraft den 1 januari 2026.\n\n2. Genom förordningen upphävs\n\na) förordningen (2016:1023) med instruktion för \nEkonomistyrningsverket,\n\nb) förordningen (2007:827) med instruktion för Statskontoret.\n\n3. Äldre föreskrifter gäller fortfarande för ärenden om EU-\nrevision för programperioden 2014-2022.",
    "skapadDateTime": "2026-01-02T11:03:37.5224291",
    "uppdateradDateTime": "2026-01-02T11:03:59.6317823",
    "utkastId": null,
    "publicerad": true,
    "publiceradDateTime": "2026-01-02T11:03:59.6317822",
    "arkiverad": false,
    "historisk": false,
    "utkast": false
  },
  "andringsforfattningar": [],
  "skapadDateTime": "2026-01-02T11:03:37.5224282",
  "uppdateradDateTime": "2026-01-02T11:03:59.6315683",
  "publicerad": true,
  "publiceradDateTime": "2026-01-02T11:03:59.6315682",
  "arkiverad": false,
  "historisk": false,
  "utkast": false,
  "dokumenttyp": "SFS"
}