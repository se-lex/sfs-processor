{
  "grundforfattningId": 62375,
  "previousId": 60870,
  "beteckning": "2025:753",
  "beteckningSortable": "2025:753",
  "publiceringsar": "2025",
  "lopnummer": "753",
  "rubrik": "Förordning (2025:753) om statsbidrag till enskild väghållning",
  "tidsbegransadDateTime": null,
  "upphavdDateTime": null,
  "upphavdOvergangsbestammelse": false,
  "upphavdDenDagenRegeringenBestammer": false,
  "ikraftDateTime": "2026-01-01T00:00:00",
  "ikraftOvergangsbestammelse": true,
  "ikraftDenDagenRegeringenBestammer": false,
  "notis": false,
  "organisation": {
    "organisationId": 0,
    "namn": "Landsbygds- och infrastrukturdepartementet",
    "enhet": null,
    "namnOchEnhet": "Landsbygds- och infrastrukturdepartementet",
    "departementId": 30,
    "myndighetId": null
  },
  "forfattningstypNamn": "Förordning",
  "register": {
    "registerInformationId": 62372,
    "forarbeten": null,
    "eUdirektiv": false,
    "forfattningssamling": null,
    "celexnummer": null,
    "taggar": null,
    "overgangsbestammelserVidTidsbegransning": null,
    "skapadDateTime": "2026-01-02T11:05:48.8102073",
    "uppdateradDateTime": "2026-01-02T11:06:01.3412201",
    "utkastId": null,
    "publicerad": true,
    "publiceradDateTime": "2026-01-02T11:06:01.3412199",
    "arkiverad": false,
    "historisk": false,
    "utkast": false
  },
  "fulltext": {
    "fulltextInformationId": 85195,
    "upphavdGenom": null,
    "andringInford": null,
    "omtryck": null,
    "utfardadDateTime": "2025-06-19T00:00:00",
    "ovrigt": null,
    "forfattningstext": "1 § Denna förordning innehåller bestämmelser om statsbidrag \r\ntill väghållning av sådana enskilda vägar som har allmänt \r\nintresse.\r\n\r\nBidrag får ges i mån av tillgång på medel.\r\n\r\n2 § Förordningen är meddelad med stöd av 8 kap. 7 § \r\nregeringsformen.\r\n\r\nOrdförklaringar\r\n\r\n3 § Med väg avses i denna förordning\r\n\r\n1. en vägs vägbana och de övriga väganordningar som behövs för \r\nvägens bestånd, drift eller brukande, och\r\n\r\n2. en sådan brygga eller färja med färjeläge som ansluter till \r\nen väg.\r\n\r\n4 § Med enskild väg avses i denna förordning en väg som är \r\navsedd för trafik med andra motorfordon än mopeder klass II \r\noch som varken utgör allmän väg enligt väglagen (1971:948) \r\neller en sådan väg som en kommun är huvudman för enligt plan- \r\noch bygglagen (2010:900).\r\n\r\n5 § Med årligt vägbidrag avses i denna förordning bidrag för\r\n\r\n1. sådant löpande underhåll av en enskild väg som motsvarar de \r\nåtgärder som avses i 5 kap. 1 § vägförordningen (2012:707), \r\noch \r\n\r\n2. att hålla en enskild vägfärja i trafik i den utsträckning \r\nsom behövs.\r\n\r\n6 § Med särskilt vägbidrag avses i denna förordning bidrag för\r\n\r\n1. att bygga eller återställa en enskild väg, och \r\n\r\n2. sådana underhålls- och förbättringsarbeten avseende en \r\nenskild väg som motsvarar de åtgärder som avses i 5 kap. 1 § 2 \r\noch 3 vägförordningen (2012:707). \r\n\r\n7 § I övrigt har ord och uttryck i denna förordning samma \r\nbetydelse som i väglagen (1971:948).\r\n\r\nStatsbidragets syfte\r\n\r\n8 § Bidrag enligt denna förordning ska sammantagna främja en \r\nsamhällsekonomiskt effektiv och långsiktigt hållbar \r\ntransportförsörjning för medborgarna och näringslivet i hela \r\nlandet.\r\n\r\nBidragsformer\r\n\r\n9 § Bidrag ges som årligt vägbidrag eller särskilt vägbidrag.\r\n\r\nFörutsättningar för årligt vägbidrag\r\n\r\n10 § Årligt vägbidrag får ges för en enskild väg som \r\nkompletterar det allmänna vägnätet och är ändamålsenlig i \r\nförhållande till andra vägar, om vägen\r\n\r\n1. behövs för transporter till och från en permanentbostad, \r\n\r\n2. tillgodoser ett angeläget kommunikationsbehov av väsentlig \r\nbetydelse för näringslivet eller det rörliga friluftslivet, \r\neller\r\n\r\n3. har väsentlig betydelse som genomfartsväg eller som \r\nuppsamlingsväg för fritidsbebyggelse.\r\n\r\nBidrag för en väg som är kortare än 950 meter får ges endast \r\nom det finns särskilda skäl.\r\n\r\n11 § Årligt vägbidrag får ges endast om\r\n\r\n1. vägen hålls öppen för allmän trafik utan avgift,\r\n\r\n2. vägen hålls i ett tillfredsställande skick för sitt \r\nändamål, och\r\n\r\n3. väghållningen är ordnad \r\n\r\na) genom en förrättning som har vunnit laga kraft, \r\n\r\nb) genom en överenskommelse som har godkänts av Trafikverkets \r\nregion, eller \r\n\r\nc) av fastighetsägaren ensam.\r\n\r\n12 § Trafikverkets region får i enskilda fall besluta att en \r\nfärjeled inte behöver uppfylla kravet på avgiftsfrihet i 11 § \r\n1, om det finns skäl för det.\r\n\r\nFörutsättningar för särskilt vägbidrag\r\n\r\n13 § Särskilt vägbidrag får ges endast om \r\n\r\n1. årligt vägbidrag ges för det löpande underhållet av vägen, \r\neller\r\n\r\n2. det finns särskilda skäl. \r\n\r\n14 § Särskilt vägbidrag får inte ges för en enskild väg inom \r\nett område som omfattas av ett exploateringsavtal enligt plan- \r\noch bygglagen (2010:900) eller som i huvudsak ska betjäna ett \r\nsådant område. \r\n\r\nBidrag till en organisation\r\n\r\n15 § Bidrag får inte ges till en organisation som \r\n\r\n1. är i likvidation eller försatt i konkurs,\r\n\r\n2. har skatte- eller avgiftsskulder eller andra skulder som \r\nhar överlämnats till Kronofogdemyndigheten och som vid \r\nindrivning handläggs som allmänt mål, eller\r\n\r\n3. har en skuld som inte betalats i rätt tid och som avser \r\nåterkrav av bidrag som har lämnats av Trafikverket.\r\n\r\n16 § Bidrag får inte ges till en organisation om den eller \r\nnågon av dess företrädare som agerar inom ramen för \r\nverksamheten \r\n\r\n1. utövar våld, tvång eller hot mot en person eller på annat \r\nsätt kränker en persons grundläggande fri- och rättigheter, \r\n\r\n2. diskriminerar personer eller grupper av personer eller på \r\nannat sätt bryter mot principen om alla människors lika värde, \r\n\r\n3. försvarar, främjar eller uppmanar till sådana ageranden som \r\nanges i 1 eller 2, eller \r\n\r\n4. motarbetar det demokratiska styrelseskicket. \r\n\r\nBidrag får inte heller ges till en organisation om det \r\nframkommer att någon av dess samarbetsorganisationer, eller en \r\nföreträdare för samarbets-organisationen, agerar på ett sådant \r\nsätt som anges i första stycket. \r\n\r\n17 § Om en organisation, dess företrädare, organisationens \r\nsamarbets-organisation eller samarbetsorganisationens \r\nföreträdare har agerat på ett sådant sätt som anges i 16 §, \r\nfår bidrag ändå lämnas till organisationen om det finns \r\nsärskilda skäl. Vid denna bedömning ska det särskilt beaktas \r\nom \r\n\r\n1. organisationen har tagit avstånd från agerandet, \r\n\r\n2. organisationen har vidtagit adekvata åtgärder för att \r\nsäkerställa att agerandet inte upprepas, \r\n\r\n3. det är fråga om ett enstaka agerande, och \r\n\r\n4. agerandet ligger långt tillbaka i tiden. \r\n\r\nVid allvarliga överträdelser av en samarbetsorganisation, \r\neller dess före-trädare, ska det vid bedömningen även särskilt \r\nbeaktas om samarbetet har avbrutits.\r\n\r\nBidragsgrundande kostnader\r\n\r\n18 § Som bidragsgrundande kostnader ska endast anses sådana \r\nkostnader enligt 20-26 §§ som är skäliga med hänsyn till \r\nsamhällsnyttan.\r\n\r\n19 § Bidrag får inte ges för kostnader som ett annat statligt \r\nbidrag redan har getts för.\r\n\r\nLöpande kostnader \r\n\r\n20 § Kostnader för löpande underhåll av en väg kan endast vara \r\nbidragsgrundande om de är skäliga för att hålla vägen i ett \r\nskick som är tillfredsställande för vägens ändamål.\r\n\r\n21 § Kostnader för att hålla en färja i trafik kan endast vara \r\nbidragsgrundande om de är skäliga för att upprätthålla en \r\ntillfredsställande trafikförsörjning.\r\n\r\n22 § Trafikverket ska vart femte år utreda vilka kostnader som \r\nkan anses skäliga för löpande underhåll av enskilda vägar i \r\nolika delar av landet och med hänsyn till den aktuella \r\nprisutvecklingen årligen fastställa schablonbelopp som ska \r\nläggas till grund för skälighetsbedömningen enligt 18 §. \r\n\r\nKostnader för att bygga en väg\r\n\r\n23 § Kostnader för att bygga en väg kan endast vara \r\nbidragsgrundande om de är skäliga för att anlägga en ny väg, \r\nlägga om en väg i ny sträckning eller bygga om en väg. Utöver \r\nkostnader för själva byggnadsarbetet får de bidragsgrundande \r\nkostnaderna omfatta kostnader som byggandet medför i fråga om \r\nprojektering och förrättning och kostnader för sådan \r\nersättning som väghållaren enligt dom eller myndighetsbeslut \r\nska betala för mark eller intrång.\r\n\r\nEndast kostnader som uppkommit efter att bidrag har beviljats \r\nkan vara bidragsgrundande.\r\n\r\n24 § Trafikverkets region får i enskilda fall besluta om \r\nundantag från kravet i 23 § andra stycket att kostnaderna ska \r\nha uppkommit efter att bidrag har beviljats, om det finns skäl \r\nför ett sådant undantag.\r\n\r\nKostnader för att återställa eller förbättra en väg\r\n\r\n25 § Kostnader för att återställa eller förbättra en väg kan \r\nendast vara bidragsgrundande om de är skäliga för att \r\nåterställa eller förbättra vägen till ett skick som är \r\ntillfredsställande för vägens ändamål. \r\n\r\nEndast kostnader som uppkommit efter att bidrag har beviljats \r\nkan vara bidragsgrundande.\r\n\r\n26 § Trafikverkets region får i enskilda fall besluta om \r\nundantag från kravet i 25 § andra stycket att kostnaderna ska \r\nha uppkommit efter att bidrag har beviljats, om det finns skäl \r\nför ett sådant undantag.\r\n\r\nBidragets storlek\r\n\r\n27 § Bidrag beräknas som en andel av de bidragsgrundande \r\nkostnaderna. \r\n\r\nNär bidrag beräknas för en färjeled som omfattas av ett beslut \r\nom undantag från kravet på avgiftsfrihet enligt 12 § ska \r\nhänsyn tas till väghållarens möjligheter att täcka kostnaderna \r\nmed hjälp av avgifter från trafikanterna.\r\n\r\n28 § Trafikverket ska varje år fastställa hur stor andel av de \r\nbidragsgrundande kostnaderna som bidraget ska motsvara. \r\nAndelen får uppgå till\r\n\r\n1. högst 85 procent för färjeleder,\r\n\r\n2. högst 80 procent för vägar som har väsentlig betydelse som \r\ngenomfartsvägar,\r\n\r\n3. högst 70 procent för vägar som \r\n\r\na) behövs för transporter till och från permanentbostäder som \r\ninte ligger i ett område med sammanhållen bebyggelse, eller \r\n\r\nb) tillgodoser ett angeläget kommunikationsbehov som har \r\nväsentlig betydelse för näringslivet eller det rörliga \r\nfriluftslivet, och\r\n\r\n4. högst 40 procent för vägar som \r\n\r\na) behövs för transporter till och från permanentbostäder som \r\nligger i ett område med sammanhållen bebyggelse, eller \r\n\r\nb) har väsentlig betydelse som uppsamlingsvägar för \r\nfritidsbebyggelse.\r\n\r\nFör åtgärder som avses i 23 och 25 §§ får bidraget motsvara en \r\nstörre andel av kostnaderna än den som anges i första stycket, \r\nom åtgärderna har väsentlig betydelse för totalförsvaret eller \r\ndet annars finns särskilda skäl.\r\n\r\nAnsökan om bidrag\r\n\r\n29 § En ansökan om bidrag ska göras skriftligen av väghållaren \r\neller av en behörig företrädare för väghållaren och lämnas in \r\ntill Trafikverkets region. Ansökan ska innehålla\r\n\r\n1. uppgifter om väghållaren och väghållarens kontaktperson i \r\närendet,\r\n\r\n2. uppgifter om den väg som bidraget avser, och\r\n\r\n3. de uppgifter som behövs för bedömningen av om \r\nförutsättningarna för bidrag är uppfyllda.\r\n\r\n30 § En ansökan om särskilt vägbidrag ska lämnas in innan \r\narbetet med de åtgärder som bidraget avser har påbörjats. \r\nAnsökan ska, utöver det som anges i 29 §, innehålla \r\n\r\n1. uppgifter om de åtgärder som planeras, \r\n\r\n2. en beskrivning av skälen till att åtgärderna planeras, och \r\n\r\n3. en redovisning av de kostnader som de planerade åtgärderna \r\nberäknas uppgå till.\r\n\r\nPrövning av och beslut om bidrag\r\n\r\n31 § Trafikverkets region prövar frågor om bidrag.\r\n\r\n32 § Vid prövning av frågor om särskilt vägbidrag ska \r\nTrafikverkets region samråda med den som upprättar och \r\nfastställer länsplanen för regional transportinfrastruktur \r\nenligt lagen (2010:630) om regionalt utvecklingsansvar, om det \r\ni länsplanen har avsatts medel för drift eller byggande av \r\nenskilda vägar.\r\n\r\n33 § Ett beslut att ge årligt vägbidrag gäller tills vidare. \r\nTrafikverkets region ska dock ompröva frågan om bidrag vid \r\nbehov och minst vart femte år. \r\n\r\n34 § Ett beslut att ge bidrag ska innehålla uppgifter om \r\n\r\n1. de villkor som gäller för bidraget enligt denna förordning,\r\n\r\n2. utbetalning av bidraget, och\r\n\r\n3. om beslutet avser årligt vägbidrag, att väghållaren på \r\nbegäran av Trafikverkets region ska lämna de uppgifter som \r\nbehövs för omprövning enligt 33 §.\r\n\r\nAnmälningsskyldighet\r\n\r\n35 § Den som ansöker om eller har beviljats bidrag enligt \r\ndenna förordning ska snarast möjligt till Trafikverket anmäla \r\nsådana ändrade förhållanden som kan påverka rätten till eller \r\nstorleken på bidraget.\r\n\r\nUtbetalning av bidrag\r\n\r\n36 § Ett årligt vägbidrag betalas ut till väghållaren i \r\nefterskott för kalenderår. Om bidraget avser en färjeled, får \r\nbidraget betalas ut i efterskott för kvartal.\r\n\r\n37 § Ett särskilt vägbidrag betalas ut till väghållaren efter \r\nslutfört arbete eller allteftersom arbetena fortgår. Om \r\narbetena kräver tillstånd av en myndighet, får bidraget inte \r\nbetalas ut innan väghållaren har försäkrat att tillståndet \r\nfinns. \r\n\r\n38 § Trafikverket ska besluta att ett bidrag helt eller delvis \r\ninte ska betalas ut, om\r\n\r\n1. väghållaren genom oriktiga uppgifter eller på något annat \r\nsätt orsakat att bidraget beviljats felaktigt eller med för \r\nhögt belopp,\r\n\r\n2. bidraget av någon annan orsak beviljats felaktigt eller med \r\nför högt belopp och väghållaren skäligen borde ha insett \r\ndetta, \r\n\r\n3. villkoren i 11 § inte har följts och avvikelsen är \r\nallvarlig eller återkommande, eller\r\n\r\n4. mottagaren inte uppfyller villkoren i 16 § och det inte \r\nfinns sådana särskilda skäl enligt 17 § som innebär att bidrag \r\nändå får lämnas.\r\n\r\nÅterbetalning och återkrav\r\n\r\n39 § Väghållaren är återbetalningsskyldig för bidrag som har \r\nbetalats ut, om\r\n\r\n1. väghållaren genom oriktiga uppgifter eller på något annat \r\nsätt orsakat att bidraget beviljats felaktigt eller med för \r\nhögt belopp,\r\n\r\n2. bidraget av någon annan orsak beviljats felaktigt eller med \r\nför högt belopp och väghållaren skäligen borde ha insett \r\ndetta, \r\n\r\n3. villkoren i 11 § inte har följts och avvikelsen är \r\nuppenbart allvarlig, \r\n\r\n4. bidraget helt eller delvis inte har använts för det ändamål \r\nsom det har beviljats för, eller\r\n\r\n5. mottagaren inte uppfyller villkoren i 16 § och det inte \r\nfinns sådana särskilda skäl enligt 17 § som innebär att bidrag \r\nändå får lämnas.\r\n\r\n40 § På ett belopp som ska betalas tillbaka enligt 39 § ska \r\nränta enligt räntelagen (1975:635) betalas.\r\n\r\n41 § Om en väghållare är återbetalningsskyldig enligt 39 §, \r\nska Trafikverket besluta att helt eller delvis kräva tillbaka \r\nbidraget tillsammans med ränta enligt 40 §. Kravet eller \r\nräntan får helt eller delvis sättas ned, om det finns \r\nsärskilda skäl.\r\n\r\nTillsyn\r\n\r\n42 § Trafikverkets region utövar tillsyn över att villkoren \r\nför beviljade bidrag följs. \r\n\r\nBemyndigande\r\n\r\n43 § Trafikverket får meddela föreskrifter om\r\n\r\n1. undantag från kravet i 11 § 1 om att en väg ska hållas \r\nöppen för allmän trafik utan avgift,\r\n\r\n2. vilka åtgärder enligt 5 kap. 1 § 2 och 3 vägförordningen \r\n(2012:707) som får anses vara ett sådant löpande underhåll av \r\nväg som avses i 5 § och vilka åtgärder som får anses vara \r\nunderhålls- och förbättringsarbeten som avses i 6 §, \r\n\r\n3. utbetalning av bidrag till en företrädare för väghållaren, \r\noch\r\n\r\n4. verkställigheten av denna förordning. \r\n\r\nOmprövning och överklagande\r\n\r\n44 § Trafikverkets regions beslut om bidrag får överklagas \r\ntill Trafikverket.\r\n\r\n45 § I 40 § förvaltningslagen (2017:900) finns bestämmelser om \r\növerklagande till allmän förvaltningsdomstol. Andra beslut än \r\nTrafikverkets beslut enligt 38 och 41 §§ får dock inte \r\növerklagas. \r\n\r\n\r\nÖvergångsbestämmelser\r\n\r\n2025:753\r\n\r\n1. Denna förordning träder i kraft den 1 januari 2026.\r\n\r\n2. Genom förordningen upphävs förordningen (1989:891) om \r\nstatsbidrag till enskild väghållning.\r\n\r\n3. Den upphävda förordningen gäller dock fortfarande för\r\n\r\na) ärenden där beslut om byggnadsbidrag eller särskilt \r\ndriftbidrag har fattats före ikraftträdandet, och\r\n\r\nb) ärenden om bidrag som avser tid före ikraftträdandet.\r\n\r\n4. För ärenden där beslut om årligt driftbidrag har fattats \r\nenligt den upphävda förordningen gäller äldre föreskrifter i \r\nfem år efter beslutsdagen. Därefter ska beslutet anses avse \r\nårligt vägbidrag enligt denna förordning.\r\n\r\n5. Bidrag får trots 36 och 37 §§ betalas ut till en kommun, om \r\nkommunen före ikraftträdandet har åtagit sig att ombesörja \r\nunderhållet av vägen eller hålla vägfärjan i trafik och \r\nväghållaren inte till Trafikverket har invänt mot att bidraget \r\nbetalas ut till kommunen. Kommunen ska då anses vara \r\nväghållare vid tillämpningen av 29, 34, 38, 39 och 41 §§.",
    "skapadDateTime": "2026-01-02T11:05:48.8102069",
    "uppdateradDateTime": "2026-01-02T11:06:01.3412373",
    "utkastId": null,
    "publicerad": true,
    "publiceradDateTime": "2026-01-02T11:06:01.3412373",
    "arkiverad": false,
    "historisk": false,
    "utkast": false
  },
  "andringsforfattningar": [],
  "skapadDateTime": "2026-01-02T11:05:48.8102063",
  "uppdateradDateTime": "2026-01-02T11:06:01.3410429",
  "publicerad": true,
  "publiceradDateTime": "2026-01-02T11:06:01.3410428",
  "arkiverad": false,
  "historisk": false,
  "utkast": false,
  "dokumenttyp": "SFS"
}