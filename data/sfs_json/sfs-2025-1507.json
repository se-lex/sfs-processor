{
  "grundforfattningId": 62261,
  "previousId": 0,
  "beteckning": "2025:1507",
  "beteckningSortable": "2025:1507",
  "publiceringsar": "2025",
  "lopnummer": "1507",
  "rubrik": "Cybersäkerhetsförordning (2025:1507)",
  "tidsbegransadDateTime": null,
  "upphavdDateTime": null,
  "upphavdOvergangsbestammelse": false,
  "upphavdDenDagenRegeringenBestammer": false,
  "ikraftDateTime": "2026-01-15T00:00:00",
  "ikraftOvergangsbestammelse": true,
  "ikraftDenDagenRegeringenBestammer": false,
  "notis": false,
  "organisation": {
    "organisationId": 0,
    "namn": "Försvarsdepartementet",
    "enhet": null,
    "namnOchEnhet": "Försvarsdepartementet",
    "departementId": 4,
    "myndighetId": null
  },
  "forfattningstypNamn": "Förordning",
  "register": {
    "registerInformationId": 62258,
    "forarbeten": "direktiv (EU) 2022/2555",
    "eUdirektiv": true,
    "forfattningssamling": null,
    "celexnummer": null,
    "taggar": null,
    "overgangsbestammelserVidTidsbegransning": null,
    "skapadDateTime": "2025-12-15T09:12:39.1144904",
    "uppdateradDateTime": "2025-12-16T08:31:13.9090808",
    "utkastId": null,
    "publicerad": true,
    "publiceradDateTime": "2025-12-16T08:31:13.9090799",
    "arkiverad": false,
    "historisk": false,
    "utkast": false
  },
  "fulltext": {
    "fulltextInformationId": 85081,
    "upphavdGenom": null,
    "andringInford": null,
    "omtryck": null,
    "utfardadDateTime": "2025-12-11T00:00:00",
    "ovrigt": null,
    "forfattningstext": "/Träder i kraft I:2026-01-15/\r\nCybersäkerhetsförordning\r\n\r\nutfärdad den 11 december 2025\r\n\r\nRegeringen föreskriver följande.\r\n\r\nInledande bestämmelser\r\n\r\n1 § Denna förordning innehåller kompletterande bestämmelser \r\ntill cybersäkerhetslagen (2025:1506).\r\n\r\n2 § Denna förordning är meddelad med stöd av\r\n\r\n- 1 kap. 8 § cybersäkerhetslagen (2025:1506) i fråga om 4 §, \r\n\r\n- 1 kap. 15 § första stycket samma lag i fråga om 38 § 1 och \r\n2,\r\n\r\n- 1 kap. 15 § andra stycket samma lag i fråga om 38 § 3,\r\n\r\n- 1 kap. 16 § 2 samma lag i fråga om 17 §,\r\n\r\n- 2 kap. 14 § samma lag i fråga om 37 § första stycket 1-3, \r\n37 § andra stycket, 38 § 5 och 6 samt 39 § 1-3,\r\n\r\n- 3 kap. 10 § samma lag i fråga om 38 § 7,\r\n\r\n- 8 kap. 11 § regeringsformen i fråga om 37 § första stycket 4 \r\noch 38 § 4, och\r\n\r\n- 8 kap. 7 § regeringsformen i fråga om övriga bestämmelser.\r\n\r\n3 § Uttryck som används i förordningen har samma innebörd som \r\ni cybersäkerhetslagen (2025:1506).\r\n\r\nUtpekande av statliga myndigheter\r\n\r\n4 § De myndigheter som omfattas av bilaga 1 till förordningen \r\n(2022:524) om statliga myndigheters beredskap ska, om de inte \r\när undantagna med stöd av 1 kap. 12 § cybersäkerhetslagen \r\n(2025:1506), omfattas av cybersäkerhetslagen.\r\n\r\nAnmälningsskyldighet och incidentrapportering\r\n\r\n5 § En anmälan enligt 2 kap. 2 § cybersäkerhetslagen \r\n(2025:1506) ska göras till den gemensamma kontaktpunkten \r\nenligt 23 §.\r\n\r\n6 § Incidentrapportering enligt 2 kap. 5-8 §§ \r\ncybersäkerhetslagen (2025:1506) ska göras till CSIRT-enheten \r\nenligt 31 §.\r\n\r\nTillsynsmyndigheter\r\n\r\n7 § Följande myndigheter är tillsynsmyndigheter enligt \r\ncybersäkerhetslagen (2025:1506) för verksamhetsutövare inom \r\nangivna sektorer.\r\n\r\nTillsynsmyndighet\tSektor\r\n\r\nStatens energimyndighet\tEnergi\r\n\r\nTransportstyrelsen\tTransporter\r\n\r\nTillverkning av motorfordon, släpfordon och påhängsvagnar\r\n\r\nTillverkning av andra transportmedel\r\n\r\nFinansinspektionen\tBankverksamhet\r\n\r\nFinansmarknadsinfrastruktur\r\n\r\nInspektionen för vård och omsorg\tVårdgivare i Hälso- och \r\nsjukvårdssektorn\r\n\r\nLäkemedelsverket\tHälso- och sjukvårdssektorn, med undantag \r\nför vårdgivare\r\n\r\nTillverkning av medicintekniska produkter och medicintekniska \r\nprodukter för in vitro-diagnostik\r\n\r\nLivsmedelsverket\tAvloppsvatten\r\n\r\nDricksvatten\r\n\r\nProduktion, bearbetning och distribution av livsmedel\r\n\r\nPost- och telestyrelsen\tDigital infrastruktur\r\n\r\nDigitala leverantörer\r\n\r\nFörvaltning av IKT-tjänster (mellan företag)\r\n\r\nPost- och budtjänster\r\n\r\nRymden\r\n\r\nLänsstyrelserna i Norrbottens, Skåne, Stockholms, Västra \r\nGötalands, Örebro och Östergötlands län\tAvfallshantering\r\n\r\nForskning\r\n\r\nOffentlig förvaltning, med undantag för länsstyrelserna\r\n\r\nTillverkning, produktion och distribution av kemikalier\r\n\r\nTillverkning av datorer, elektronikvaror och optik\r\n\r\nTillverkning av elapparatur\r\n\r\nTillverkning av övriga maskiner\r\n\r\n8 § Post- och telestyrelsen är också tillsynsmyndighet för \r\n\r\n1. länsstyrelserna, och\r\n\r\n2. verksamhetsutövare som erbjuder \r\ndomännamnsregistreringstjänster.\r\n\r\n9 § Länsstyrelserna i Norrbottens, Skåne, Stockholms, Västra \r\nGötalands, Örebro och Östergötlands län är också \r\ntillsynsmyndigheter för\r\n\r\n1. enskilda utbildningsanordnare med tillstånd att utfärda \r\nexamina enligt lagen (1993:792) om tillstånd att utfärda vissa \r\nexamina, och\r\n\r\n2. sådana myndigheter som avses i 4 §, med undantag för \r\nlänsstyrelserna.\r\n\r\n10 § Länsstyrelsen i Norrbottens län är med stöd av 7 och 9 §§ \r\ntillsynsmyndighet för kommuner och regioner som hör till \r\nJämtlands, Norrbottens, Västerbottens eller Västernorrlands \r\nlän och verksamhetsutövare som har sitt säte i något av dessa \r\nlän.\r\n\r\n11 § Länsstyrelsen i Skåne län är med stöd av 7 och 9 §§ \r\ntillsynsmyndighet för kommuner och regioner som hör till \r\nBlekinge, Kronobergs eller Skåne län och verksamhetsutövare \r\nsom har sitt säte i något av dessa län.\r\n\r\n12 § Länsstyrelsen i Stockholms län är med stöd av 7 och 9 §§ \r\ntillsynsmyndighet för kommuner och regioner som hör till \r\nGotlands eller Stockholms län och verksamhetsutövare som har \r\nsitt säte i något av dessa län.\r\n\r\n13 § Länsstyrelsen i Västra Götalands län är med stöd av 7 och \r\n9 §§ tillsynsmyndighet för kommuner och regioner som hör till \r\nHallands eller Västra Götalands län och verksamhetsutövare som \r\nhar sitt säte i något av dessa län.\r\n\r\n14 § Länsstyrelsen i Örebro län är med stöd av 7 och 9 §§ \r\ntillsynsmyndighet för kommuner och regioner som hör till \r\nDalarnas, Gävleborgs, Södermanlands, Uppsala, Värmlands, \r\nVästmanlands eller Örebro län och verksamhetsutövare som har \r\nsitt säte i något av dessa län.\r\n\r\n15 § Länsstyrelsen i Östergötlands län är med stöd av 7 och \r\n9 §§ tillsynsmyndighet för kommuner och regioner som hör till \r\nJönköpings, Kalmar eller Östergötlands län och \r\nverksamhetsutövare som har sitt säte i något av dessa län.\r\n\r\n16 § Om två eller flera tillsynsmyndigheter har tillsynsansvar \r\nför samma verksamhetsutövare ska myndigheterna komma överens \r\nom hur tillsynen ska genomföras.\r\n\r\nTillsynsmyndighetens uppgifter och befogenheter\r\n\r\n17 § En tillsynsmyndighet får inom sitt tillsynsområde besluta \r\nom undantag enligt 1 kap. 16 § 2 cybersäkerhetslagen \r\n(2025:1506).\r\n\r\n18 § Tillsynsmyndigheten ska samarbeta med \r\nIntegritetsskyddsmyndigheten vid hantering av incidenter som \r\näven utgör personuppgiftsincidenter.\r\n\r\nOm tillsynsmyndigheten, när den utövar tillsyn enligt \r\ncybersäkerhetslagen (2025:1506), får kännedom om en \r\nomständighet som kan innebära en personuppgiftsincident som \r\nska anmälas enligt Europaparlamentets och rådets förordning \r\n(EU) 2016/679 av den 27 april 2016 om skydd för fysiska \r\npersoner med avseende på behandling av personuppgifter och om \r\ndet fria flödet av sådana uppgifter och om upphävande av \r\ndirektiv 95/46/EG (allmän dataskyddsförordning), ska \r\ntillsynsmyndigheten så snart det kan ske informera \r\nIntegritetsskyddsmyndigheten om incidenten.\r\n\r\n19 § Om tillsynsmyndigheten utövar tillsyn över en \r\nverksamhetsutövare som har identifierats som en kritisk \r\ntredjepartsleverantör av IKT-tjänster enligt artikel 31 i \r\nEuropaparlamentets och rådets förordning (EU) 2022/2554 av den \r\n14 december 2022 om digital operativ motståndskraft för \r\nfinanssektorn och om ändring av förordningarna (EG) \r\nnr 1060/2009, (EU) nr 648/2012, (EU) nr 600/2014, (EU) nr \r\n909/2014 och (EU) 2016/1011, ska tillsynsmyndigheten informera \r\ndet tillsynsforum som har inrättats enligt artikel 32 i samma \r\nförordning.\r\n\r\n20 § Tillsynsmyndigheten ska samarbeta med och bistå \r\ntillsynsmyndigheter i andra medlemsstater inom EES i enlighet \r\nmed artikel 37 i NIS 2-direktivet, i den ursprungliga \r\nlydelsen, avseende verksamhetsutövare som erbjuder tjänster i\r\n\r\n1. mer än en medlemsstat, eller\r\n\r\n2. en eller flera medlemsstater och dess nätverks- och \r\ninformationssystem finns i en eller flera andra medlemsstater.\r\n\r\n21 § Tillsynsmyndigheten får avslå en begäran om bistånd \r\nenligt 20 §, om\r\n\r\n1. myndigheten inte är behörig att tillhandahålla biståndet,\r\n\r\n2. biståndet inte är proportionerligt i förhållande till \r\ntillsynsmyndighetens uppgifter, eller\r\n\r\n3. begäran avser information eller omfattar verksamhet som, om \r\nden skulle lämnas ut eller utföras, skulle inverka skadligt på \r\nSveriges säkerhetsintressen, allmänna säkerhet eller försvar.\r\n\r\nInnan tillsynsmyndigheten avslår en begäran om bistånd ska \r\ntillsynsmyndigheten samråda med övriga berörda behöriga \r\nmyndigheter samt, på begäran av en av de berörda \r\nmedlemsstaterna, med Europeiska kommissionen och Europeiska \r\nunionens cybersäkerhetsbyrå (Enisa).\r\n\r\n22 § Tillsynsmyndigheten ska lämna stöd till den gemensamma \r\nkontaktpunkten i egenskap av representant enligt 25 §.\r\n\r\nGemensam kontaktpunkt\r\n\r\n23 § Myndigheten för civilt försvar ska vara gemensam \r\nkontaktpunkt enligt artikel 8.3 i NIS 2-direktivet, i den \r\nursprungliga lydelsen.\r\n\r\n24 § Den gemensamma kontaktpunkten ska i enlighet med \r\nartikel 8.4 i NIS 2-direktivet, i den ursprungliga lydelsen, \r\nutöva en sambandsfunktion som säkerställer ett \r\ngränsöverskridande samarbete med myndigheter i andra \r\nmedlemsstater, Europeiska kommissionen och Europeiska unionens \r\ncybersäkerhetsbyrå (Enisa) samt ett sektorsövergripande \r\nsamarbete med tillsynsmyndigheterna.\r\n\r\n25 § Den gemensamma kontaktpunkten är Sveriges representant i \r\nden samarbetsgrupp som har inrättats enligt artikel 14 i \r\nNIS 2-direktivet, i den ursprungliga lydelsen.\r\n\r\n26 § Den gemensamma kontaktpunkten ska på begäran av CSIRT-\r\nenheten enligt 31 § eller en tillsynsmyndighet vidarebefordra \r\nincidentrapporter som lämnas enligt 2 kap. 5-8 §§ \r\ncybersäkerhetslagen (2025:1506) till de gemensamma \r\nkontaktpunkterna i andra berörda medlemsstater.\r\n\r\n27 § Den gemensamma kontaktpunkten ska i enlighet med \r\nartikel 23.9 i NIS 2-direktivet, i den ursprungliga lydelsen, \r\nvar tredje månad lämna in en sammanfattande rapport till \r\nEuropeiska unionens cybersäkerhetsbyrå (Enisa) med \r\nanonymiserade och aggregerade uppgifter om betydande \r\nincidenter, incidenter, cyberhot och tillbud.\r\n\r\n28 § Den gemensamma kontaktpunkten ska i enlighet med \r\nartikel 3.5 a i NIS 2-direktivet, i den ursprungliga lydelsen, \r\nunderrätta Europeiska kommissionen och samarbetsgruppen om \r\nantalet väsentliga och viktiga verksamhetsutövare som har \r\nförtecknats för varje sektor och delsektor.\r\n\r\n29 § Den gemensamma kontaktpunkten ska i enlighet med artikel \r\n3.5 b i NIS 2-direktivet, i den ursprungliga lydelsen, lämna \r\nrelevant information till Europeiska kommissionen avseende \r\nverksamhetsutövare som omfattas av 1 kap. 5 § 1-3 \r\ncybersäkerhetslagen (2025:1506).\r\n\r\n30 § Den gemensamma kontaktpunkten ska så snart det kan ske \r\nvidarebefordra information till Europeiska unionens \r\ncybersäkerhetsbyrå (Enisa) i enlighet med artikel 27.4 i \r\nNIS 2-direktivet, i den ursprungliga lydelsen, avseende \r\nverksamhetsutövare som omfattas av 1 kap. 7 § \r\ncybersäkerhetslagen (2025:1506).\r\n\r\nCSIRT-enhet\r\n\r\n31 § Myndigheten för civilt försvar ska vara enhet för \r\nhantering av it-säkerhetsincidenter (CSIRT-enhet) i enlighet \r\nmed artikel 10 i NIS 2-direktivet, i den ursprungliga \r\nlydelsen.\r\n\r\n32 § CSIRT-enheten ska\r\n\r\n1. säkerställa en hög nivå av tillgänglighet för sina \r\nkommunikationskanaler och kunna kontaktas och kontakta andra \r\nnär som helst och på flera olika sätt,\r\n\r\n2. ha lokaler och informationssystem på säkra platser,\r\n\r\n3. ha ett ändamålsenligt system för handläggning och \r\ndirigering av förfrågningar,\r\n\r\n4. säkerställa verksamhetens konfidentialitet och \r\ntrovärdighet,\r\n\r\n5. ha tillräckligt med personal för att säkerställa att deras \r\ntjänster är ständigt tillgängliga och säkerställa att \r\npersonalen har fått lämplig utbildning,\r\n\r\n6. ha redundanta system och reservlokaler för att säkerställa \r\nkontinuiteten i tjänsterna, och\r\n\r\n7. kunna delta i internationella samarbetsnätverk.\r\n\r\nCSIRT-enheten ska ha tillgång till en lämplig, säker och \r\nmotståndskraftig kommunikations- och informationsstruktur för \r\nutbyte av information med verksamhetsutövare och andra \r\nrelevanta intressenter.\r\n\r\n33 § CSIRT-enheten ska\r\n\r\n1. övervaka och analysera cyberhot, sårbarheter och incidenter \r\npå nationell nivå och tillhandahålla varningar och information \r\ntill verksamhetsutövare samt till tillsynsmyndigheter och \r\nandra relevanta intressenter,\r\n\r\n2. på begäran tillhandahålla stöd till verksamhetsutövare \r\navseende realtidsövervakning eller nära realtidsövervakning av \r\nderas nätverks- och informationssystem,\r\n\r\n3. ta emot incidentrapporter, vidta åtgärder till följd av \r\nincidenter och erbjuda stöd till berörda verksamhetsutövare,\r\n\r\n4. efter att ha mottagit en incidentanmälan skyndsamt uppmana \r\nverksamhetsutövaren att anmäla incidenten till \r\nPolismyndigheten om den kan antas ha sin grund i en brottslig \r\ngärning,\r\n\r\n5. tillgängliggöra informationen i incidentrapporter så snart \r\ndet kan ske för tillsynsmyndigheten,\r\n\r\n6. samla in och analysera forensiska uppgifter,\r\n\r\n7. tillhandahålla dynamiska risk- och incidentanalyser samt \r\nlägesuppfattning när det gäller cybersäkerhet,\r\n\r\n8. på begäran av en verksamhetsutövare utföra en proaktiv \r\nskanning av den berörda verksamhetsutövarens nätverks- och \r\ninformationssystem,\r\n\r\n9. delta i det nätverk som inrättats enligt artikel 15 i \r\nNIS 2-direktivet, i den ursprungliga lydelsen (CSIRT-\r\nnätverket),\r\n\r\n10. vara samordnare för samordnad delgivning av information om \r\nsårbarheter enligt artikel 12.1 i NIS 2-direktivet, i den \r\nursprungliga lydelsen, och\r\n\r\n11. upprätta samarbetsförbindelser med relevanta intressenter \r\ninom privat och offentlig sektor samt bidra till samverkan i \r\nfrågor om cybersäkerhet.\r\n\r\n34 § CSIRT-enheten får utföra proaktiva, icke-inkräktande \r\nskanningar av verksamhetsutövarnas allmänt tillgängliga \r\nnätverks- och informationssystem i syfte att upptäcka sårbara \r\neller osäkert konfigurerade system.\r\n\r\nCyberkrishanteringsmyndighet\r\n\r\n35 § Myndigheten för civilt försvar ska vara \r\ncyberkrishanteringsmyndighet i enlighet med artikel 9 i NIS 2-\r\ndirektivet, i den ursprungliga lydelsen.\r\n\r\n36 § Myndigheten för civilt försvar ska i enlighet med \r\nartikel 16.2 i NIS 2-direktivet, i den ursprungliga lydelsen, \r\ndelta i det europeiska kontaktnätverket för cyberkriser (EU-\r\nCyCLONe).\r\n\r\nRätt att meddela föreskrifter\r\n\r\n37 § Post- och telestyrelsen får för sina tillsynsområden, med \r\nundantag för 8 § 1, meddela\r\n\r\n1. ytterligare föreskrifter om säkerhetsåtgärder enligt 2 kap. \r\n3 § cybersäkerhetslagen (2025:1506),\r\n\r\n2. ytterligare föreskrifter om vad som utgör en betydande \r\nincident enligt 2 kap. 5 § samma lag,\r\n\r\n3. föreskrifter om informationsskyldighet enligt 2 kap. 9 och \r\n10 §§ samma lag, och\r\n\r\n4. närmare föreskrifter om avgift enligt 3 kap. 11 § samma \r\nlag.\r\n\r\nPost- och telestyrelsen får också meddela föreskrifter om \r\nregister enligt 2 kap. 11 och 12 §§ cybersäkerhetslagen.\r\n\r\n38 § Myndigheten för civilt försvar får meddela\r\n\r\n1. föreskrifter om undantag från skyldigheterna enligt \r\ncybersäkerhetslagen (2025:1506) för partnerföretag och \r\nanknutna företag som omfattas av lagen med stöd av 1 kap. 4 § \r\nsamma lag,\r\n\r\n2. föreskrifter om vad som utgör huvudsakligt \r\netableringsställe enligt 1 kap. 7 § samma lag,\r\n\r\n3. ytterligare föreskrifter om kriterier för när \r\nverksamhetsutövare ska omfattas av 1 kap. 5 § 1-3 \r\ncybersäkerhetslagen och för när sådana verksamhetsutövare ska \r\nräknas som väsentliga enligt 1 kap. 9 § första stycket 6 samma \r\nlag,\r\n\r\n4. närmare föreskrifter om anmälningsskyldigheten enligt \r\n2 kap. 2 § samma lag,\r\n\r\n5. föreskrifter om utbildning enligt 2 kap. 4 § samma lag,\r\n\r\n6. föreskrifter om incidentrapportering enligt 2 kap. 5-8 §§ \r\nsamma lag, och\r\n\r\n7. föreskrifter om säkerhetsrevisioner och säkerhetsskanningar \r\nenligt 3 kap. 5-7 §§ samma lag.\r\n\r\n39 § Myndigheten för civilt försvar får för andra \r\ntillsynsområden än dem som avses i 37 § meddela\r\n\r\n1. ytterligare föreskrifter om säkerhetsåtgärder enligt 2 kap. \r\n3 § cybersäkerhetslagen (2025:1506),\r\n\r\n2. ytterligare föreskrifter om vad som utgör en betydande \r\nincident enligt 2 kap. 5 § samma lag, och\r\n\r\n3. föreskrifter om informationsskyldighet enligt 2 kap. 9 och \r\n10 §§ samma lag.\r\n\r\nSamarbetsforum för effektiv och likvärdig tillsyn\r\n\r\n40 § Myndigheten för civilt försvar ska leda ett \r\nsamarbetsforum där tillsynsmyndigheterna ingår. Syftet med \r\nforumet ska vara att underlätta samordning och åstadkomma en \r\neffektiv och likvärdig tillsyn.\r\n\r\nBeslut om förbud\r\n\r\n41 § När ett beslut om förbud enligt 4 kap. 6 § \r\ncybersäkerhetslagen (2025:1506) har fått laga kraft ska \r\ndomstolen underrätta Bolagsverket och verksamhetsutövaren om \r\nbeslutet och dess innehåll. Om verksamhetsutövaren är en \r\nstiftelse ska den länsstyrelse som är registreringsmyndighet \r\nför stiftelsen underrättas i stället för Bolagsverket.\r\n\r\nDomstolen ska skicka motsvarande underrättelser, om ett sådant \r\nförbud upphävs enligt 4 kap. 8 § andra stycket \r\ncybersäkerhetslagen.\r\n\r\n42 § Bolagsverket eller länsstyrelsen ska efter en \r\nunderrättelse enligt 41 § avregistrera personen som \r\nbefattningshavare hos verksamhetsutövaren i det aktuella \r\nregistret.\r\n\r\nBolagsverket eller länsstyrelsen ska säkerställa att personen \r\ninte registreras på nytt som befattningshavare hos \r\nverksamhetsutövaren under förbudstiden.\r\n\r\n\r\nÖvergångsbestämmelser\r\n\r\n1. Denna förordning träder i kraft den 15 januari 2026.\r\n\r\n2. Genom förordningen upphävs förordningen (2018:1175) om \r\ninformationssäkerhet för samhällsviktiga och digitala \r\ntjänster. \r\n\r\n3. Den upphävda förordningen gäller dock fortfarande för \r\növerträdelser som har skett före ikraftträdandet.",
    "skapadDateTime": "2025-12-15T09:12:39.1144551",
    "uppdateradDateTime": "2025-12-16T08:31:13.9094698",
    "utkastId": null,
    "publicerad": true,
    "publiceradDateTime": "2025-12-16T08:31:13.9094695",
    "arkiverad": false,
    "historisk": false,
    "utkast": false
  },
  "andringsforfattningar": [],
  "skapadDateTime": "2025-12-15T09:12:39.1143979",
  "uppdateradDateTime": "2025-12-16T08:31:13.9079764",
  "publicerad": true,
  "publiceradDateTime": "2025-12-16T08:31:13.9079759",
  "arkiverad": false,
  "historisk": false,
  "utkast": false,
  "dokumenttyp": "SFS"
}