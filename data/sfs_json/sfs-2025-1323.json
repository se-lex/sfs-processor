{
  "grundforfattningId": 62254,
  "previousId": 62006,
  "beteckning": "2025:1323",
  "beteckningSortable": "2025:1323",
  "publiceringsar": "2025",
  "lopnummer": "1323",
  "rubrik": "Förordning (2025:1323) om verkställighet av fängelsestraff med elektronisk övervakning",
  "tidsbegransadDateTime": null,
  "upphavdDateTime": null,
  "upphavdOvergangsbestammelse": false,
  "upphavdDenDagenRegeringenBestammer": false,
  "ikraftDateTime": "2026-01-01T00:00:00",
  "ikraftOvergangsbestammelse": true,
  "ikraftDenDagenRegeringenBestammer": false,
  "notis": false,
  "organisation": {
    "organisationId": 0,
    "namn": "Justitiedepartementet",
    "enhet": "L5",
    "namnOchEnhet": "Justitiedepartementet L5",
    "departementId": 2,
    "myndighetId": null
  },
  "forfattningstypNamn": "Förordning",
  "register": {
    "registerInformationId": 62251,
    "forarbeten": null,
    "eUdirektiv": false,
    "forfattningssamling": null,
    "celexnummer": null,
    "taggar": null,
    "overgangsbestammelserVidTidsbegransning": null,
    "skapadDateTime": "2025-12-12T13:26:03.9690568",
    "uppdateradDateTime": "2025-12-15T13:24:51.3485937",
    "utkastId": null,
    "publicerad": true,
    "publiceradDateTime": "2025-12-15T13:24:51.3485936",
    "arkiverad": false,
    "historisk": false,
    "utkast": false
  },
  "fulltext": {
    "fulltextInformationId": 85074,
    "upphavdGenom": null,
    "andringInford": "t.o.m. SFS 2025:1502",
    "omtryck": null,
    "utfardadDateTime": "2025-11-27T00:00:00",
    "ovrigt": null,
    "forfattningstext": "/Träder i kraft I:2026-01-01/\r\n1 kap. Allmänna bestämmelser om verkställigheten\r\n\r\nFörordningens innehåll\r\n\r\n1 § Denna förordning innehåller kompletterande bestämmelser \r\ntill lagen (2025:1053) om verkställighet av fängelsestraff med \r\nelektronisk övervakning.\r\n\r\nFörordningen är meddelad med stöd av\r\n\r\n- 7 kap. 9 § lagen om verkställighet av fängelsestraff med \r\nelektronisk övervakning i fråga om 1 kap. 2 §,\r\n\r\n- 8 kap. 11 § regeringsformen i fråga om 4 kap. 9-11 §§, och\r\n\r\n- 8 kap. 7 § regeringsformen i fråga om övriga bestämmelser.\r\n\r\nErsättning av allmänna medel för skada\r\n\r\n2 § Förordningen (1989:929) om ersättning av allmänna medel \r\nför skada orsakad av den som utför samhällstjänst ska \r\ntillämpas på skada som orsakats av den som utför oavlönat \r\narbete enligt en föreskrift som meddelas med stöd av 2 kap. \r\n5 § första stycket 2 lagen (2025:1053) om verkställighet av \r\nfängelsestraff med elektronisk övervakning.\r\n\r\nJournal\r\n\r\n3 § För varje person som avtjänar fängelsestraff med \r\nelektronisk övervakning ska det föras en journal om den dömdes \r\nverkställighet.\r\n\r\nAv journalen ska det framgå vem som har dokumenterat en viss \r\nuppgift och när det gjordes.\r\n\r\nUnderrättelse till Kriminalvården\r\n\r\n4 § När Polismyndigheten har tagit fingeravtryck, salivprov \r\nför dna-analys och fotografi av ansikte med stöd av 2 kap. 6 § \r\nlagen (2025:1053) om verkställighet av fängelsestraff med \r\nelektronisk övervakning ska Kriminalvården underrättas.\r\n\r\nSkyldighet att anmäla till socialnämnden\r\n\r\n5 § /Upphör att gälla U:2026-01-15/\r\nBestämmelser om skyldighet att anmäla till socialnämnden \r\natt ett barn kan behöva nämndens skydd finns i 19 kap. 1 § \r\nsocialtjänstlagen (2025:400).\r\n\r\n5 § /Träder i kraft I:2026-01-15/\r\nBestämmelser om skyldigheten att vid kännedom eller \r\nmisstanke om att ett barn far illa genast anmäla det till \r\nsocialnämnden finns i 19 kap. 1 § socialtjänstlagen \r\n(2025:400). Förordning (2025:1502).\r\n\r\n2 kap. Särskilda bestämmelser om verkställighet i den dömdes \r\nbostad\r\n\r\nUnderrättelse till målsäganden\r\n\r\n1 § Om Kriminalvården beslutar att en person som är dömd för \r\nett brott som har riktats mot någons liv, hälsa, frihet eller \r\nfrid ska verkställa dom på fängelse i sin bostad, ska \r\nKriminalvården\r\n\r\n1. underrätta målsäganden om beslutet,\r\n\r\n2. informera målsäganden om de regler som gäller för att \r\nmeddela kontaktförbud enligt lagen (1988:688) om \r\nkontaktförbud, och\r\n\r\n3. fråga målsäganden om han eller hon vill bli underrättad\r\n\r\na) om den dömde avviker från verkställigheten, eller\r\n\r\nb) när den elektroniska övervakningen upphör.\r\n\r\nEn underrättelse ska lämnas i lämplig tid och utformas med \r\nhänsyn till omständigheterna i det enskilda fallet.\r\n\r\n3 kap. Särskilda bestämmelser om verkställighet i kontrollerat \r\nboende\r\n\r\nTillstånd att ha spädbarn hos sig\r\n\r\n1 § Ett tillstånd för den dömde att ha sitt spädbarn hos sig \r\nfår endast lämnas efter att yttrande har inhämtats från \r\nsocialnämnden.\r\n\r\nUnderrättelse till målsäganden\r\n\r\n2 § Om Kriminalvården beslutar att en person som är dömd för \r\nett brott som har riktats mot någons liv, hälsa, frihet eller \r\nfrid ska verkställa dom på fängelse i kontrollerat boende, ska \r\nKriminalvården\r\n\r\n1. underrätta målsäganden om beslutet,\r\n\r\n2. informera målsäganden om de regler som gäller för att \r\nmeddela kontaktförbud enligt lagen (1988:688) om \r\nkontaktförbud, och\r\n\r\n3. fråga målsäganden om han eller hon vill bli underrättad\r\n\r\na) om vilket kontrollerat boende den dömde placeras på,\r\n\r\nb) om den dömde förflyttas till ett annat kontrollerat boende,\r\n\r\nc) om den dömde avviker från verkställigheten, eller\r\n\r\nd) när den elektroniska övervakningen upphör.\r\n\r\nEn underrättelse ska lämnas i lämplig tid och utformas med \r\nhänsyn till omständigheterna i det enskilda fallet.\r\n\r\nSysselsättning\r\n\r\n3 § Om den dömde inte själv kan anordna sysselsättning ska \r\nKriminalvården se till att den dömde ges möjlighet till \r\nsysselsättning som, så långt det är möjligt, är ägnad att \r\nmotverka återfall i brott eller som på annat sätt främjar hans \r\neller hennes anpassning i samhället. Sysselsättningen ska \r\nanpassas till den dömdes personliga förutsättningar.\r\n\r\nErsättning om sysselsättning inte kan anvisas eller vid \r\nsjukdom\r\n\r\n4 § Den dömde har, utöver vad som följer av 4 kap. 3 § andra \r\nstycket lagen (2025:1053) om verkställighet av fängelsestraff \r\nmed elektronisk övervakning, rätt till ersättning om\r\n\r\n1. någon sysselsättning inte kan anvisas den dömde under \r\nnormal arbetstid och det inte beror på honom eller henne, \r\neller\r\n\r\n2. den dömdes arbetsförmåga är helt eller delvis nedsatt på \r\ngrund av sjukdom.\r\n\r\nErsättning enligt första stycket lämnas inte om den dömde \r\nuppbär allmän ålderspension, sjukersättning eller \r\naktivitetsersättning enligt socialförsäkringsbalken.\r\n\r\nErsättning enligt första stycket får lämnas med ett lägre \r\nbelopp än vad den dömde skulle ha fått om han eller hon utfört \r\neller deltagit i anvisad sysselsättning.\r\n\r\nErsättning enligt första stycket 2 ska inte lämnas för den \r\nförsta dagen i en sjukperiod (karensdag). Om en sjukperiod \r\nbörjar inom fem dagar från det att en tidigare sjukperiod har \r\navslutats, ska den senare sjukperioden anses vara en \r\nfortsättning på den tidigare sjukperioden. Om avdrag för \r\nkarensdag har gjorts vid sammanlagt tio tillfällen under de \r\nsenaste tolv månaderna, ska ersättning lämnas utan avdrag för \r\nkarensdag.\r\n\r\nPersonliga tillhörigheter\r\n\r\n5 § När tillhörigheter som den dömde inte får ta emot och \r\ninneha omhändertas enligt 5 kap. 2 § fängelselagen (2010:610) \r\nska den dömde underrättas.\r\n\r\nKriminalvården ska dokumentera vad som har omhändertagits.\r\n\r\n6 § Kostnad som uppstår i samband med att Kriminalvården \r\nskickar den dömdes tillhörigheter från ett kontrollerat boende \r\nenligt 5 kap. 3 § fängelselagen (2010:610) får räknas av från \r\nden ersättning som han eller hon har rätt till enligt 4 kap. \r\n3 § andra stycket lagen (2025:1053) om verkställighet av \r\nfängelsestraff med elektronisk övervakning eller 3 kap. 4 § \r\ndenna förordning.\r\n\r\n7 § Kriminalvården ska, om inte något annat är föreskrivet, se \r\ntill att tillhörigheter som omhändertagits förvaras på ett \r\nbetryggande sätt.\r\n\r\nOmhändertagen utländsk valuta får växlas till svenska kronor. \r\nDen växelkurs som gäller vid tidpunkten för växlingen ska \r\ntillämpas.\r\n\r\nEn åtgärd enligt andra stycket ska dokumenteras.\r\n\r\n8 § Innan verkställigheten i kontrollerat boende upphör ska \r\nden dömde underrättas om Kriminalvårdens rätt enligt 5 kap. \r\n4 § andra stycket fängelselagen (2010:610) att sälja eller \r\nförstöra tillhörigheter som den dömde lämnar kvar i det \r\nkontrollerade boendet.\r\n\r\nDen dömdes rätt till ersättning för sålda tillhörigheter \r\nprövas efter ansökan av den dömde.\r\n\r\nBesök\r\n\r\n9 § Om ett besök övervakas utan att personal närvarar, ska den \r\ndömde och besökaren informeras om att besöket övervakas.\r\n\r\nFörsändelser\r\n\r\n10 § Om en försändelse som har granskats inte kan lämnas ut i \r\nnära anslutning till att granskningen slutförts, ska den dömde \r\nunderrättas, om inte särskilda skäl talar mot det.\r\n\r\n11 § Kopior och översättningar av försändelser som har \r\ngranskats ska förstöras så snart de inte längre behövs.\r\n\r\nKroppsvisitation och kroppsbesiktning\r\n\r\n12 § Vid kroppsvisitation eller kroppsbesiktning ska den som \r\nkontrolleras visas all den hänsyn som omständigheterna medger. \r\nKroppsvisitation eller kroppsbesiktning ska, om möjligt, \r\nutföras i närvaro av en annan person än den som genomför \r\nkontrollen.\r\n\r\nKroppsbesiktning ska, förutom när saliv-, svett- och hårprov \r\nlämnas, utföras under så stor enskildhet som omständigheterna \r\nmedger och, om möjligt, i ett enskilt utrymme.\r\n\r\nFängsel\r\n\r\n13 § Om den dömde beläggs med fängsel, ska åtgärden \r\ndokumenteras. Av dokumentationen ska det framgå\r\n\r\n1. vilka skälen för åtgärden är,\r\n\r\n2. fängslets art,\r\n\r\n3. när den dömde belades med fängsel,\r\n\r\n4. när fängslet avlägsnades, och\r\n\r\n5. om den dömde har undersökts av läkare.\r\n\r\nRegisterkontroll vid inpassering\r\n\r\n14 § Kriminalvården får kontrollera om den som ska passera in \r\ni ett kontrollerat boende för att bistå i verksamheten eller \r\nutföra arbete åt myndigheten eller på fastigheten förekommer i \r\ndet register som förs enligt lagen (1998:620) om \r\nbelastningsregister, om kontrollen är nödvändig för att \r\nsäkerheten ska kunna upprätthållas vid det kontrollerade \r\nboendet. Den som ska kontrolleras ska i förväg informeras om \r\nkontrollen.\r\n\r\nDen som är anställd av Kriminalvården får inte kontrolleras \r\nmed stöd av första stycket.\r\n\r\nHälso- och sjukvård\r\n\r\n15 § Om Kriminalvården ser till att den dömde förs till \r\nsjukhus, ska den som får ansvaret för hälso- och sjukvården av \r\npatienten underrättas om förhållanden som har betydelse för \r\nhans eller hennes vistelse på sjukhuset.\r\n\r\n16 § En anhörig till den dömde ska underrättas om den dömde \r\ndrabbas av allvarlig sjukdom eller svårare olycksfall eller om \r\nden dömde avlider. Om den dömde begärt att en anhörig inte ska \r\nunderrättas, ska den dömdes vilja dock respekteras.\r\n\r\n17 § Får hälso- och sjukvårdspersonal kännedom om att den \r\ndömde lider av en sådan smittsam sjukdom som utgör \r\nallmänfarlig sjukdom enligt 1 kap. 3 § andra stycket \r\nsmittskyddslagen (2004:168), ska chefen för det kontrollerade \r\nboendet underrättas, om det inte står klart att det inte finns \r\nrisk för smittspridning.\r\n\r\n18 § Om hälso- och sjukvårdspersonal har bedömt att det finns \r\nrisk för att den dömde kan komma att allvarligt skada sig \r\nsjälv eller andra, ska de uppgifter om den dömdes \r\nhälsotillstånd eller andra personliga förhållanden som behövs \r\nför att förebygga att den dömde utför en självskadande eller \r\nvåldsam handling lämnas till chefen för det kontrollerade \r\nboendet.\r\n\r\nUtlämnande av uppgifter till Polismyndigheten och \r\nÅklagarmyndigheten\r\n\r\n19 § Om den dömde avtjänar straff för ett brott som avses i \r\n2 § och brottet har begåtts mot en närstående eller tidigare \r\nnärstående person, ska Kriminalvården underrätta \r\nPolismyndigheten om tidpunkten för när den elektroniska \r\növervakningen upphör. I samband med en sådan underrättelse ska \r\nKriminalvården på begäran av Polismyndigheten eller \r\nÅklagarmyndigheten även lämna ut uppgifter som kan antas ha \r\nbetydelse i frågor om kontaktförbud enligt lagen (1988:688) om \r\nkontaktförbud.\r\n\r\nOm den dömde avtjänar straff för olaga förföljelse eller \r\nhedersförtryck enligt 4 kap. 4 b eller 4 e § brottsbalken \r\neller överträdelse av kontaktförbud eller överträdelse av \r\nutvidgat eller särskilt utvidgat kontaktförbud enligt 24 § \r\nlagen om kontaktförbud, ska en underrättelse enligt första \r\nstycket lämnas även om den dömde inte är närstående eller \r\ntidigare närstående till målsäganden.\r\n\r\nEn underrättelse ska lämnas i lämplig tid innan den \r\nelektroniska övervakningen upphör.\r\n\r\nUtlämnande av uppgifter till och samråd med Säkerhetspolisen i \r\nvissa fall\r\n\r\n20 § Om Säkerhetspolisen i ett enskilt fall begär det, ska \r\nKriminalvården lämna ut sådana uppgifter som behövs i \r\nverksamhet för personskydd för\r\n\r\n1. statschefen, tronföljaren, en annan medlem av kungahuset, \r\nen talman, en riksdagsledamot, statsministern, ett statsråd, \r\nen statssekreterare eller kabinettssekreteraren,\r\n\r\n2. en person vars personskydd Säkerhetspolisen ansvarar för i \r\nsamband med statsbesök eller liknande händelser, eller\r\n\r\n3. en person som Säkerhetspolisen i ett enskilt fall har \r\nbeslutat om personskydd för.\r\n\r\n4 kap. Förfarandet vid prövning och beslut om verkställighet\r\n\r\nInformation om verkställighet\r\n\r\n1 § När en domstol underrättar den som dömts till fängelse i \r\nhögst ett år och sex månader om utgången i målet, ska \r\ndomstolen skriftligen informera den dömde om möjligheten att \r\nverkställa fängelsestraffet med elektronisk övervakning. Sådan \r\ninformation behöver dock inte lämnas om den redan har lämnats \r\nav en lägre domstol.\r\n\r\nUndantag om föreläggande om inställelse vid \r\nkriminalvårdsanstalt\r\n\r\n2 § I fall som avses i 1 kap. 1 § lagen (2025:1053) om \r\nverkställighet av fängelsestraff med elektronisk övervakning \r\nbehöver det inte utfärdas ett föreläggande om inställelse vid \r\nkriminalvårdsanstalt enligt 6 § första stycket strafftidslagen \r\n(2018:1251) förrän Kriminalvården fått tillfälle att informera \r\nden dömde om innehållet i lagen om verkställighet av \r\nfängelsestraff med elektronisk övervakning.\r\n\r\nUnderrättelse om beslut samt övervakningsnämndernas beredskap\r\n\r\n3 § Om en allmän förvaltningsdomstol eller en \r\növervakningsnämnd meddelar beslut i ett mål eller ärende \r\nenligt lagen (2025:1053) om verkställighet av fängelsestraff \r\nmed elektronisk övervakning, ska en kopia av beslutet utan \r\ndröjsmål skickas till Kriminalvården.\r\n\r\n4 § Har verkställighet enligt lagen (2025:1053) om \r\nverkställighet av fängelsestraff med elektronisk övervakning \r\npåbörjats och beslutar övervakningsnämnden att beslutet om \r\nsådan verkställighet ska upphävas eller beslutar \r\nKriminalvården att beslutet tills vidare inte ska gälla, ska \r\nnämnden eller myndigheten underrätta Polismyndigheten. \r\nUnderrättelsen ska innehålla uppgift om den ort där den dömde \r\nvistas eller senast har vistats eller har sin hemort. När \r\nPolismyndigheten omhändertar den dömde för förpassning till en \r\nkriminalvårdsanstalt eller ett häkte, ska myndigheten omedel-\r\nbart underrätta övervakningsnämnden och Kriminalvården om \r\ndatum och tidpunkt för omhändertagandet.\r\n\r\nMeddelar Kriminalvården ett sådant beslut som avses i första \r\nstycket, ska myndigheten underrätta den aktuella \r\növervakningsnämnden. Om beslutet meddelas under en sådan dag \r\nsom anges i 5 § eller nära inpå en sådan dag, ska \r\nunderrättelse också lämnas till den övervakningsnämnd som har \r\neller kommer att ha beredskap. Denna nämnd behöver dock inte \r\nunderrättas om beslutet meddelas nära inpå en arbetsdag.\r\n\r\n5 § Mellan kl. 09.00 och 13.00 under söndag, annan allmän \r\nhelgdag, lördag, midsommarafton, julafton och nyårsafton ska \r\növervakningsnämnderna ha beredskap för prövning av frågor om \r\nupphävande av beslut om verkställighet enligt lagen \r\n(2025:1053) om verkställighet av fängelsestraff med \r\nelektronisk övervakning. Beredskapen ska fullgöras av \r\nordförandena i nämnderna.\r\n\r\n6 § Kriminalvården ska dela in övervakningsnämnderna i tre \r\nberedskapsområden. En övervakningsnämnd i varje \r\nberedskapsområde ska ha beredskap under tid som anges i 5 §.\r\n\r\n7 § Den övervakningsnämnd som Kriminalvården bestämmer ska \r\nsvara för samordningen av beredskapen inom beredskapsområdet.\r\n\r\nÖvervakningsnämnderna inom beredskapsområdet fördelar \r\nberedskapen mellan sig. Om nämnderna inte kan enas om \r\nfördelningen avgörs frågan av Kriminalvården.\r\n\r\n8 § En övervakningsnämnd som har beredskap ska underrätta \r\nandra övervakningsnämnder om sin befattning med ärenden som \r\nnormalt skulle ha handlagts av dessa nämnder.\r\n\r\nBemyndigande för Kriminalvården\r\n\r\n9 § Kriminalvården får meddela föreskrifter om bidrag av \r\nallmänna medel för skälig resekostnad med anledning av den \r\ndömdes inställelse till, eller hemresa från, det kontrollerade \r\nboendet. Sådana föreskrifter får också meddelas för skäliga \r\nkostnader som uppstår under verkställigheten.\r\n\r\n10 § Kriminalvården får meddela ytterligare föreskrifter om \r\növervakningsnämndernas beredskap.\r\n\r\n11 § Kriminalvården får meddela föreskrifter om \r\nverkställigheten av lagen (2025:1053) om verkställighet av \r\nfängelsestraff med elektronisk övervakning.\r\n\r\n\r\nÖvergångsbestämmelser\r\n\r\n2025:1323\r\n\r\n1. Denna förordning träder i kraft den 1 januari 2026.\r\n\r\n2. Förordningen tillämpas första gången den 1 juni 2026 i \r\nfråga om verkställighet i kontrollerat boende.\r\n\r\n3. Genom förordningen upphävs förordningen (1994:1060) om \r\nintensivövervakning med elektronisk kontroll.\r\n\r\n4. Den upphävda förordningen gäller dock fortfarande för \r\nverkställighet av fängelsestraff som har beslutats före \r\nikraftträdandet.",
    "skapadDateTime": "2025-12-12T13:26:03.9690561",
    "uppdateradDateTime": "2025-12-15T13:24:51.348609",
    "utkastId": null,
    "publicerad": true,
    "publiceradDateTime": "2025-12-15T13:24:51.3486089",
    "arkiverad": false,
    "historisk": false,
    "utkast": false
  },
  "andringsforfattningar": [
    {
      "andringsforfattningId": 642339,
      "beteckning": "2025:1502",
      "anteckningar": "ändr. 1 kap. 5 §",
      "ikraftDateTime": "2026-01-15T00:00:00",
      "ikraftOvergangsbestammelse": false,
      "ikraftDenDagenRegeringenBestammer": false,
      "forarbeten": null,
      "rubrik": "Förordning (2025:1502) om ändring i förordningen (2025:1323) om verkställighet av fängelsestraff med elektronisk övervakning",
      "lopnummer": "1502",
      "celexnummer": null,
      "bihangsuppgifterTillAldreGrundforfattningar": null,
      "publiceringsar": "2025",
      "eUdirektiv": false,
      "skapadDateTime": "2025-12-12T13:26:18.9221685",
      "uppdateradDateTime": "2025-12-15T13:24:51.3486822",
      "utkastId": null,
      "publicerad": true,
      "borttagen": false,
      "publiceradDateTime": "2025-12-15T13:24:51.3486821",
      "arkiverad": false,
      "historisk": false,
      "utkast": false
    }
  ],
  "skapadDateTime": "2025-12-12T13:26:03.969055",
  "uppdateradDateTime": "2025-12-15T13:24:51.3483985",
  "publicerad": true,
  "publiceradDateTime": "2025-12-15T13:24:51.3483984",
  "arkiverad": false,
  "historisk": false,
  "utkast": false,
  "dokumenttyp": "SFS"
}