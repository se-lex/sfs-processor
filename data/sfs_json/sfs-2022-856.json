{
  "grundforfattningId": 62317,
  "previousId": 61490,
  "beteckning": "2022:856",
  "beteckningSortable": "2022:856",
  "publiceringsar": "2022",
  "lopnummer": "856",
  "rubrik": "Lag (2022:856) om omställningsstudiestöd",
  "tidsbegransadDateTime": null,
  "upphavdDateTime": null,
  "upphavdOvergangsbestammelse": false,
  "upphavdDenDagenRegeringenBestammer": false,
  "ikraftDateTime": "2022-06-30T00:00:00",
  "ikraftOvergangsbestammelse": true,
  "ikraftDenDagenRegeringenBestammer": false,
  "notis": false,
  "organisation": {
    "organisationId": 0,
    "namn": "Utbildningsdepartementet",
    "enhet": null,
    "namnOchEnhet": "Utbildningsdepartementet",
    "departementId": 7,
    "myndighetId": null
  },
  "forfattningstypNamn": "Lag",
  "register": {
    "registerInformationId": 62314,
    "forarbeten": "Prop. 2021/22:176, bet. 2021/22:AU12, rskr. 2021/22:365",
    "eUdirektiv": false,
    "forfattningssamling": null,
    "celexnummer": null,
    "taggar": null,
    "overgangsbestammelserVidTidsbegransning": null,
    "skapadDateTime": "2025-12-18T13:57:19.8868422",
    "uppdateradDateTime": "2025-12-22T11:23:48.1797161",
    "utkastId": null,
    "publicerad": true,
    "publiceradDateTime": "2025-12-22T11:23:48.1797148",
    "arkiverad": false,
    "historisk": false,
    "utkast": false
  },
  "fulltext": {
    "fulltextInformationId": 85137,
    "upphavdGenom": null,
    "andringInford": "t.o.m. SFS 2025:1548",
    "omtryck": null,
    "utfardadDateTime": "2022-06-09T00:00:00",
    "ovrigt": null,
    "forfattningstext": "Inledande bestämmelser\r\n\r\nLagens innehåll och syfte\r\n\r\n1 § I denna lag finns bestämmelser om omställningsstudiestöd, \r\nsom är ett statligt studiestöd.\r\n\r\nSyftet med lagen är att förbättra förutsättningarna för vuxna \r\natt finansiera studier som stärker deras framtida ställning på \r\narbetsmarknaden.\r\n\r\nAnsvarig myndighet för omställningsstudiestöd\r\n\r\n2 § Centrala studiestödsnämnden prövar frågor om \r\nomställningsstudiestöd enligt denna lag och föreskrifter som \r\nhar meddelats i anslutning till lagen.\r\n\r\nFormer av omställningsstudiestöd\r\n\r\n3 § Omställningsstudiestöd består av omställningsstudiebidrag \r\noch omställningsstudielån. \r\n\r\nAnvisade medel\r\n\r\n4 § Omställningsstudiebidrag får lämnas i mån av tillgång på \r\nmedel. Omställningsstudielån lämnas endast för sådan vecka som \r\nomställningsstudiebidrag lämnas för. \r\n\r\nAnvisade medel fördelas mellan studerande som förvärvsarbetar \r\neller senast har förvärvsarbetat huvudsakligen i privat sektor \r\noch studerande som förvärvsarbetar eller senast har \r\nförvärvsarbetat huvudsakligen i offentlig sektor. Fördelningen \r\nav medel mellan de två grupperna ska avspegla andelen \r\nförvärvsarbetande i privat respektive offentlig sektor.\r\n\r\nOrd och uttryck i lagen\r\n\r\n5 § I lagen avses med \r\n\r\nomställningsorganisation: Kammarkollegiet, eller en \r\nomställningsorganisation som registrerats enligt lagen \r\n(2022:850) om grundläggande omställnings- och kompetensstöd, \r\n\r\nläroanstalt: sådan läroanstalt eller utbildning som avses i \r\n3 kap. 2 § studiestödslagen (1999:1395), \r\n\r\nannan utbildningsanordnare: en fysisk eller juridisk person \r\nsom anordnar utbildning som finansieras av en \r\nomställningsorganisation, \r\n\r\nprisbasbelopp: det prisbasbelopp som definieras i 2 kap. 6 och \r\n7 §§ socialförsäkringsbalken, och \r\n\r\ninkomstbasbelopp: det inkomstbasbelopp som definieras i \r\n58 kap. 26 och 27 §§ socialförsäkringsbalken. \r\n\r\nAllmänna förutsättningar\r\n\r\nVillkor om förvärvsarbete\r\n\r\n6 § Omställningsstudiestöd får lämnas till en studerande som \r\nuppfyller ett etablerings- och ett aktualitetsvillkor som \r\navser förvärvsarbete i Sverige.\r\n\r\nEtableringsvillkoret är att den studerande har haft en viss \r\nminsta inkomst av förvärvsarbete i sammanlagt minst 96 \r\nkalendermånader inom en ramtid om 14 år som kan beräknas \r\ntidigast från och med det kalenderår då han eller hon fyllde \r\n19 år.\r\n\r\nAktualitetsvillkoret är att den studerande i sammanlagt minst \r\n12 kalendermånader inom en ramtid om 24 månader\r\n\r\n1. har förvärvsarbetat i genomsnitt minst 16 timmar per vecka \r\nunder var och en av de 12 månaderna, eller\r\n\r\n2. har haft en viss minsta inkomst av förvärvsarbete.\r\n\r\nMed ramtid enligt andra och tredje styckena avses de 14 år \r\nrespektive 24 månader som närmast har föregått den dag ansökan \r\nom omställningsstudiestöd kom in till Centrala \r\nstudiestödsnämnden. Om studierna har påbörjats före den dag \r\nansökan kom in beräknas ramtiden i stället från och med dagen \r\nföre studiestarten.\r\n\r\nFörvärvsarbete i ett land inom Europeiska ekonomiska \r\nsamarbetsområdet (EES), i Förenade kungariket och i Schweiz \r\nfår tillgodoräknas som förvärvsarbete i Sverige.\r\nLag (2024:1087).\r\n\r\n7 § Regeringen eller den myndighet som regeringen bestämmer \r\nkan med stöd av 8 kap. 7 § regeringsformen meddela ytterligare \r\nföreskrifter om villkoren i 6 §.\r\n\r\nÅlder\r\n\r\n8 § Omställningsstudiebidrag får lämnas längst till och med \r\ndet kalenderår då den studerande fyller 63 år. I 21 § finns \r\ndock bestämmelser om att omställningsstudiebidraget är \r\nbegränsat från och med det kalenderår då den studerande fyller \r\n62 år.\r\n\r\nOmställningsstudielån får lämnas längst till och med det \r\nkalenderår då den studerande fyller 60 år. Lag (2022:864).\r\n\r\nBetalat årsbelopp och återkrävt studiestöd\r\n\r\n9 § /Upphör att gälla U:2026-01-01/\r\nEn studerande som tidigare har fått omställningsstudiestöd \r\nenligt denna lag, studiestöd enligt studiestödslagen \r\n(1973:349), studiestöd enligt studiestödslagen (1999:1395) \r\neller studiestartsstöd enligt lagen (2017:527) om \r\nstudiestartsstöd kan bara beviljas omställningsstudiestöd om \r\nden studerande har\r\n\r\n1. betalat fastställt årsbelopp och preliminär, slutlig eller \r\nkvarstående avgift som ska betalas före det kalenderår som det \r\nnya omställningsstudiestödet avser, och\r\n\r\n2. betalat tillbaka så mycket av återkrävt \r\nomställningsstudiestöd, åter-krävt studiemedel, återkrävd \r\nstudiehjälp eller återkrävt studiestartsstöd att högst ett \r\nkalenderhalvårs återkrävt stöd återstår att betala.\r\n\r\nTrots första stycket får omställningsstudiestöd beviljas om \r\ndet finns synnerliga skäl för det. \r\n\r\n9 § /Träder i kraft I:2026-01-01/\r\nEn studerande som tidigare har fått omställningsstudiestöd \r\nenligt denna lag, studiestöd enligt studiestödslagen \r\n(1973:349) eller studiestöd enligt studiestödslagen \r\n(1999:1395) kan bara beviljas omställningsstudiestöd om den \r\nstuderande har\r\n\r\n1. betalat fastställt årsbelopp och preliminär, slutlig eller \r\nkvarstående avgift som ska betalas före det kalenderår som det \r\nnya omställningsstudiestödet avser, och\r\n\r\n2. betalat tillbaka så mycket av återkrävt \r\nomställningsstudiestöd, återkrävt studiemedel eller återkrävd \r\nstudiehjälp att högst ett kalenderhalvårs återkrävt stöd \r\nåterstår att betala.\r\n\r\nTrots första stycket får omställningsstudiestöd beviljas om \r\ndet finns synnerliga skäl för det. Lag (2025:1548).\r\n\r\nMedborgarskap\r\n\r\n10 § Omställningsstudiestöd får lämnas till studerande som är \r\nsvenska medborgare. Med svenska medborgare jämställs i denna \r\nlag sådana utländska medborgare som har rätt till studiestöd \r\nenligt 1 kap. 4-6 §§ studiestödslagen (1999:1395) eller \r\nföreskrifter som har meddelats i anslutning till de \r\nbestämmelserna.\r\n\r\n11 § Omställningsstudiestöd får lämnas till studerande som \r\ninte är svenska medborgare, om de uppfyller de villkor för att \r\nbeviljas studiemedel som anges i 3 kap. 4 § andra-fjärde \r\nstyckena eller 4 a § studiestödslagen (1999:1395) eller \r\nföreskrifter som har meddelats i anslutning till de \r\nbestämmelserna.\r\n\r\nBegränsningar för studerande som är intagna i anstalt och \r\nandra som får sitt uppehälle bekostat av staten eller en \r\nkommun\r\n\r\n12 § Omställningsstudiestöd lämnas inte till studerande som är \r\nintagna i anstalt enligt fängelselagen (2010:610).\r\n\r\nRegeringen kan med stöd av 8 kap. 7 § regeringsformen meddela \r\nföreskrifter om förutsättningarna för att lämna \r\nomställningsstudiestöd till studerande vars uppehälle på annat \r\nsätt än som anges i första stycket helt eller till väsentlig \r\ndel bekostas av staten eller en kommun.\r\n\r\nUtbildning som omställningsstudiestödet får lämnas för\r\n\r\n13 § Omställningsstudiestöd får lämnas för utbildning vid en \r\nläroanstalt i Sverige och hos en annan utbildningsanordnare i \r\nlandet.\r\n\r\nRegeringen kan med stöd av 8 kap. 7 § regeringsformen meddela \r\nföre-skrifter om undantag från att omställningsstudiestöd ska \r\nfå lämnas för utbildning hos en annan utbildningsanordnare i \r\nlandet.\r\n\r\n14 § Omställningsstudiestöd får lämnas för en utbildning som \r\nmotsvarar minst en veckas och som mest 80 veckors studier på \r\nheltid.\r\n\r\nFrån och med det kalenderår då den studerande fyller 40 år får \r\nomställningsstudiestöd lämnas för en utbildning som är längre \r\nän 80 veckor på heltid eller motsvarande antal veckor på \r\ndeltid.\r\n\r\n15 § Omställningsstudiestöd får lämnas för en utbildning som \r\ntillsammans med den studerandes tidigare utbildning, kunskaper \r\noch erfarenheter från arbetslivet kan antas stärka den \r\nstuderandes framtida ställning på arbetsmarknaden med \r\nbeaktande av arbetsmarknadens behov av den studerandes samlade \r\nkompetens.\r\n\r\nOm utbildningen avser att ge kompetenser inom ett eller flera \r\narbetsområden där den studerande inte redan arbetar eller har \r\narbetat ska, vid bedömningen av arbetsmarknadens behov, hänsyn \r\ntas endast till behoven inom det eller de nya arbetsområdena. \r\nOm utbildningen avser att ge kompetenser inom flera nya \r\narbetsområden ska det vara tillräckligt att arbetsmarknaden \r\ninom något av dessa arbetsområden har behov av den studerandes \r\nsamlade kompetens.\r\n\r\nOm det finns särskilda skäl får omställningsstudiestöd lämnas \r\näven utan beaktande av arbetsmarknadens behov. Lag (2024:1087).\r\n\r\n15 a § Omställningsstudiestöd får inte lämnas för en \r\nutbildning som \r\n\r\n1. enbart syftar till att möta kompetensbehoven hos en \r\nspecifik arbetsgivare, \r\n\r\n2. den studerandes arbetsgivare skäligen borde tillhandahålla \r\nför att den studerande ska klara av att utföra sina ordinarie \r\narbetsuppgifter, eller \r\n\r\n3. den studerande redan har genomgått och från vilken han \r\neller hon redan har ett slutbetyg, examensbevis eller annat \r\nutbildningsbevis. \r\n\r\nTill en studerande som har en examen på forskarnivå får \r\nomställningsstudiestöd lämnas för en utbildning som \r\ntillsammans med den studerandes forskarkompetens förser \r\narbetsmarknaden med kompetens på ett arbetsområde där det \r\nfinns ett behov av arbetskraft eller om det finns särskilda \r\nskäl.Lag (2024:1087).\r\n\r\n15 b § Prövningen enligt 15 och 15 a §§ ska göras första \r\ngången en studerande ansöker om omställningsstudiestöd för en \r\noch samma utbildning. Lag (2024:1087).\r\n\r\nÖvriga förutsättningar för omställningsstudiestöd\r\n\r\nStudiernas omfattning\r\n\r\n16 § Omställningsstudiestöd får lämnas för varje vecka som den \r\nstuderande bedriver studier på minst 20 procent av heltid.\r\n\r\nOmställningsstudiestöd får bara lämnas för sådan del av \r\nstudietiden som omfattas av den kursplan eller motsvarande som \r\ngäller för utbildningen.\r\n\r\nOmställningsstudiestödets omfattning\r\n\r\n17 § Omställningsstudiestödets storlek bestäms i förhållande \r\ntill omfattningen av den studerandes studier och \r\nförvärvsarbete. Omställningsstudiestöd lämnas med\r\n\r\n1. helt stöd vid studier på minst heltid,\r\n\r\n2. 75 procent av helt stöd vid studier på minst 75 procent men \r\nmindre än 100 procent av heltid,\r\n\r\n3. 60 procent av helt stöd vid studier på minst 60 procent men \r\nmindre än 75 procent av heltid,\r\n\r\n4. 50 procent av helt stöd vid studier på minst 50 procent men \r\nmindre än 60 procent av heltid,\r\n\r\n5. 40 procent av helt stöd vid studier på minst 40 procent men \r\nmindre än 50 procent av heltid, och\r\n\r\n6. 20 procent av helt stöd vid studier på minst 20 procent men \r\nmindre än 40 procent av heltid.\r\n\r\nEn studerande som har ett förvärvsarbete under studietiden \r\nmåste avstå från förvärvsarbetet under den tid och i den \r\nomfattning som omställningsstudiestöd ges. Till en sådan \r\nstuderande får stöd därför lämnas i sådan omfattning att \r\nstödet enligt första stycket och omfattningen av \r\nförvärvsarbetet tillsammans uppgår till högst heltid.\r\n\r\nRegeringen eller den myndighet som regeringen bestämmer kan \r\nmed stöd av 8 kap. 7 § regeringsformen meddela ytterligare \r\nföreskrifter om beräkning av omställningsstudiestödets \r\nomfattning.\r\n\r\n18 § Vid extraordinära händelser i fredstid kan regeringen \r\neller den myndighet som regeringen bestämmer med stöd av \r\n8 kap. 7 § regeringsformen meddela föreskrifter om undantag \r\nfrån det som anges i 17 § första och andra styckena om hur \r\nomställningsstudiestödets storlek ska beräknas.\r\n\r\nOmställningsstudiestöd med prövning av studieresultat\r\n\r\n19 § /Upphör att gälla U:2026-01-01/\r\nOmställningsstudiestöd får lämnas till en studerande som \r\nbedriver sina studier i normal takt.\r\n\r\nOmställningsstudiestöd får lämnas även om den studerande inte \r\nhar bedrivit sina studier i normal takt, om det är fråga om \r\nsådana studieresultat från perioder med \r\nomställningsstudiestöd, studiemedel enligt studiestödslagen \r\n(1999:1395) eller studiestartsstöd enligt lagen (2017:527) om \r\nstudiestartsstöd som är äldre än tio år eller det finns \r\nsärskilda skäl för det.\r\n\r\nRegeringen eller den myndighet som regeringen bestämmer kan \r\nmed stöd av 8 kap. 7 § regeringsformen meddela föreskrifter om \r\nvad som ska anses vara studier i normal takt.\r\n\r\n19 § /Träder i kraft I:2026-01-01/\r\nOmställningsstudiestöd får lämnas till en studerande som \r\nbedriver sina studier i normal takt.\r\n\r\nOmställningsstudiestöd får lämnas även om den studerande inte \r\nhar bedrivit sina studier i normal takt, om det är fråga om \r\nsådana studieresultat från perioder med omställningsstudiestöd \r\neller studiemedel enligt studiestödslagen (1999:1395) som är \r\näldre än tio år eller det finns särskilda skäl för det.\r\n\r\nRegeringen eller den myndighet som regeringen bestämmer kan \r\nmed stöd av 8 kap. 7 § regeringsformen meddela föreskrifter om \r\nvad som ska anses vara studier i normal takt. Lag (2025:1548).\r\n\r\nOmställningsstudiestöd utan prövning av studieresultat\r\n\r\n20 § /Upphör att gälla U:2026-01-01/\r\nOmställningsstudiestöd får lämnas utan prövning av \r\ntidigare studieresultat om sökanden inte tidigare har fått \r\nomställningsstudiestöd, studiemedel enligt studiestödslagen \r\n(1999:1395) eller studiestartsstöd enligt lagen (2017:527) om \r\nstudiestartsstöd.\r\n\r\nI andra fall ska sökandens tidigare studieresultat prövas.\r\n\r\n20 § /Träder i kraft I:2026-01-01/\r\nOmställningsstudiestöd får lämnas utan prövning av \r\ntidigare studieresultat om sökanden inte tidigare har fått \r\nomställningsstudiestöd eller studiemedel enligt \r\nstudiestödslagen (1999:1395).\r\n\r\nI andra fall ska sökandens tidigare studieresultat prövas.\r\nLag (2025:1548).\r\n\r\nTid som omställningsstudiestöd lämnas för\r\n\r\n21 § Omställningsstudiestöd får lämnas under sammanlagt högst \r\n44 veckor till den studerande som får helt stöd. \r\n\r\nTill den studerande som får en del av helt stöd får \r\nomställningsstudiestöd lämnas under sammanlagt högst\r\n\r\n1. 58 veckor vid 75 procent av helt stöd,\r\n\r\n2. 73 veckor vid 60 procent av helt stöd,\r\n\r\n3. 88 veckor vid 50 procent av helt stöd,\r\n\r\n4. 110 veckor vid 40 procent av helt stöd, och\r\n\r\n5. 220 veckor vid 20 procent av helt stöd.\r\n\r\nTrots första och andra styckena får omställningsstudiebidrag \r\nfrån och med det kalenderår då den studerande fyller 62 år \r\nlämnas under sammanlagt högst tio veckor till den studerande \r\nsom får helt stöd och motsvarande antal veckor till den \r\nstuderande som får en del av helt stöd. Lag (2022:864).\r\n\r\n21 a § Omställningsstudiestöd får lämnas utöver den tid som \r\nanges i 21 § när det har gått minst 15 år efter att den \r\nstuderande har fått de första  \r\n22 veckorna med helt stöd eller motsvarande antal veckor med \r\nen del av helt stöd. Omställningsstudiestöd får i dessa fall \r\nlämnas under ytterligare 22 veckor till den studerande som får \r\nhelt stöd. \r\n\r\nTill den studerande som får en del av helt stöd får \r\nomställningsstudiestöd lämnas under ytterligare \r\n\r\n1. 29 veckor vid 75 procent av helt stöd, \r\n\r\n2. 36 veckor vid 60 procent av helt stöd, \r\n\r\n3. 44 veckor vid 50 procent av helt stöd, \r\n\r\n4. 55 veckor vid 40 procent av helt stöd, och \r\n\r\n5. 110 veckor vid 20 procent av helt stöd. \r\n\r\nTrots första och andra styckena tillämpas den begränsning av \r\nveckor som framgår i 21 § tredje stycket. Lag (2024:1087).\r\n\r\nBeräkning av omställningsstudiestöd\r\n\r\nInkomst som ska ligga till grund för beräkning av \r\nomställningsstudiestöd\r\n\r\n22 § Den årliga inkomst som har bestämts av Försäkringskassan \r\npå begäran av Centrala studiestödsnämnden ska ligga till grund \r\nför beräkning av omställningsstudiestöd enligt 24-26 §§.\r\n\r\nFörsäkringskassan ska beräkna den årliga inkomsten genom att \r\nbestämma sjukpenninggrundande inkomst och årlig inkomst för en \r\nstuderande på motsvarande sätt som sjukpenninggrundande \r\ninkomst enligt bestämmelserna i 25 och 26 kap. \r\nsocialförsäkringsbalken, med undantag för 25 kap. 5 § andra \r\nstycket samma balk.\r\n\r\nFör en studerande som saknar sjukpenninggrundande inkomst ska \r\nFörsäkringskassan bestämma den årliga inkomsten baserad på \r\ninkomster från förvärvsarbete inom Europeiska ekonomiska \r\nsamarbetsområdet (EES), med undantag för Sverige, i Förenade \r\nkungariket eller i Schweiz. Den årliga inkomsten ska då \r\nberäknas på motsvarande sätt som i andra stycket med undantag \r\nfrån kraven i 25 kap. 3 § första stycket och andra stycket 1 \r\nsocialförsäkringsbalken.\r\n\r\n23 § Den årliga inkomst som avses i 22 § ska bestämmas med \r\nutgångspunkt i förhållandena den dag ansökan om \r\nomställningsstudiestöd kom in till Centrala \r\nstudiestödsnämnden, dock tidigast fem månader och senast dagen \r\nföre studiestarten. För en studerande som efter ett \r\nstudieuppehåll återkommer med en ny ansökan om \r\nomställningsstudiestöd ska nämnden begära att en ny årlig \r\ninkomst ska bestämmas i de fall uppehållet har varat minst fem \r\nmånader.\r\n\r\nNämnden ska i den begäran som avses i 22 § första stycket ange \r\nden dag som Försäkringskassan ska utgå från vid bestämmande av \r\nårlig inkomst.\r\n\r\nRegeringen eller den myndighet som regeringen bestämmer kan \r\nmed stöd av 8 kap. 7 § regeringsformen meddela ytterligare \r\nföreskrifter om årlig inkomst i förhållande till \r\nstudiestarten. Lag (2024:1087).\r\n\r\nOmställningsstudiebidragets storlek\r\n\r\n24 § När helt stöd lämnas får omställningsstudiebidrag lämnas \r\nmed ett belopp som för varje vecka då den studerande får stöd \r\nutgör den studerandes årliga inkomst, dock högst \r\n4,5 inkomstbasbelopp, multiplicerad med 0,8 och delad med 52.\r\n\r\nNär del av helt stöd lämnas får omställningsstudiebidrag \r\nlämnas med ett belopp som för varje vecka då den studerande \r\nfår stöd utgör den studerandes årliga inkomst, dock högst \r\n4,5 inkomstbasbelopp, multiplicerad med 0,8, delad med 52 och\r\n\r\n1. multiplicerad med 0,75 för den som får 75 procent av helt \r\nstöd,\r\n\r\n2. multiplicerad med 0,60 för den som får 60 procent av helt \r\nstöd,\r\n\r\n3. multiplicerad med 0,50 för den som får 50 procent av helt \r\nstöd,\r\n\r\n4. multiplicerad med 0,40 för den som får 40 procent av helt \r\nstöd, och\r\n\r\n5. multiplicerad med 0,20 för den som får 20 procent av helt \r\nstöd.\r\n\r\n25 § Omställningsstudiebidragets storlek får beräknas på annat \r\nsätt än vad som föreskrivs i 24 § om\r\n\r\n1. den studerande begär det och får en del av helt stöd enligt \r\n17 §, och\r\n\r\n2. den studerandes inkomst kommer från förvärvsarbete som \r\nuppgår till en lägre omfattning än heltid.\r\n\r\nDen inkomst som då ska ligga till grund för beräkning av \r\nomställningsstudiestöd ska räknas om till inkomst motsvarande \r\nheltidsarbete. I övrigt beräknas stödet enligt 24 § med den \r\nbegränsningen att omfattningen av omställningsstudiestödet \r\ninte får överstiga omfattningen av det förvärvsarbete som \r\nlegat till grund för beslutet om årlig inkomst.\r\n\r\nOmställningsstudielånets storlek\r\n\r\n26 § När helt stöd lämnas får omställningsstudielån lämnas med \r\nett belopp som för varje vecka då den studerande får stöd \r\nutgör 63 procent av skillnaden mellan den studerandes\r\n\r\n1. omställningsstudiebidrag enligt 24 eller 25 § per vecka, \r\noch\r\n\r\n2. inkomst delad med 52.\r\n\r\nNär del av helt stöd lämnas får omställningsstudielån lämnas \r\nmed ett belopp som för varje vecka då den studerande får stöd \r\nutgör 63 procent av skillnaden mellan den studerandes\r\n\r\n1. omställningsstudiebidrag enligt 24 eller 25 § per vecka, \r\noch\r\n\r\n2. inkomst delad med 52 och \r\n\r\na) multiplicerad med 0,75 för den som får 75 procent av helt \r\nstöd, \r\n\r\nb) multiplicerad med 0,60 för den som får 60 procent av helt \r\nstöd, \r\n\r\nc) multiplicerad med 0,50 för den som får 50 procent av helt \r\nstöd, \r\n\r\nd) multiplicerad med 0,40 för den som får 40 procent av helt \r\nstöd, och \r\n\r\ne) multiplicerad med 0,20 för den som får 20 procent av helt \r\nstöd.\r\n\r\nOmställningsstudielån enligt första och andra styckena lämnas \r\nbara om den studerandes inkomst delad med 52 är högre än \r\nsumman av den studerandes omställningsstudiebidrag enligt 24 \r\neller 25 § per vecka. Lag (2024:1087).\r\n\r\n27 § Trots 26 § får omställningsstudielån lämnas med högst de \r\nbelopp som anges i andra och tredje styckena.\r\n\r\nNär helt stöd lämnas får omställningsstudielån högst lämnas \r\nmed ett belopp som för varje vecka utgör 5,98 procent av \r\nprisbasbeloppet.\r\n\r\nNär del av helt stöd lämnas får omställningsstudielån högst \r\nlämnas med ett belopp som för varje vecka utgör\r\n\r\n1. 4,49 procent av prisbasbeloppet för den som får 75 procent \r\nav helt stöd,\r\n\r\n2. 3,59 procent av prisbasbeloppet för den som får 60 procent \r\nav helt stöd,\r\n\r\n3. 3,00 procent av prisbasbeloppet för den som får 50 procent \r\nav helt stöd,\r\n\r\n4. 2,39 procent av prisbasbeloppet för den som får 40 procent \r\nav helt stöd, och\r\n\r\n5. 1,20 procent av prisbasbeloppet för den som får 20 procent \r\nav helt stöd.\r\n\r\nOmställningsstudiestöd under sjukdom och ledighet\r\n\r\n28 § Regeringen kan med stöd av 8 kap. 7 § regeringsformen \r\nmeddela föreskrifter om att omställningsstudiestöd får lämnas \r\nför tid då den studerande är sjuk.\r\n\r\nRegeringen eller den myndighet som regeringen bestämmer kan \r\nmed stöd av 8 kap. 7 § regeringsformen meddela föreskrifter om \r\natt omställningsstudiestöd får lämnas vid ledighet\r\n\r\n1. för tillfällig vård av barn,\r\n\r\n2. för närståendevård,\r\n\r\n3. i samband med att ett barn under 18 år har avlidit, eller\r\n\r\n4. vid extraordinära händelser i fredstid.\r\n\r\nRegeringen kan med stöd av 8 kap. 7 § regeringsformen meddela \r\nföreskrifter om att omställningsstudiestöd som lämnas vid \r\nsjukdom eller sådan ledighet som anges i andra stycket får \r\ningå i det antal veckor som omställningsstudiestöd högst får \r\nlämnas för enligt 21 och 21 a §§. Lag (2024:1087).\r\n\r\nSamordning med andra förmåner\r\n\r\n29 § Omställningsstudiestöd får inte lämnas eller tas emot för \r\nden tid för vilken det lämnas \r\n\r\n1. aktivitetsstöd, utvecklingsersättning eller \r\netableringsersättning för att delta i ett \r\narbetsmarknadspolitiskt program, \r\n\r\n2. sjukersättning, aktivitetsersättning, \r\nrehabiliteringsersättning eller föräldrapenningsförmåner \r\nenligt socialförsäkringsbalken, \r\n\r\n3. statsbidrag som administreras av Specialpedagogiska \r\nskolmyndigheten för \r\n\r\na) kortare studier om funktionsnedsättning,\r\n\r\nb) kortare studier på grundskole- eller gymnasienivå som är \r\nsärskilt anpassade för personer med funktionsnedsättning, och\r\n\r\nc) studier inom kommunal vuxenutbildning som anpassad \r\nutbildning,\r\n\r\n4. statsbidrag som administreras av Sametinget för kortare \r\nstudier i alfabetisering i samiska, eller\r\n\r\n5. utbildningsbidrag för kompletterande pedagogisk utbildning \r\nsom leder till ämneslärarexamen för personer som har en examen \r\npå forskarnivå.\r\n\r\nOmställningsstudiestöd får inte lämnas eller tas emot för \r\n\r\n1. den tid då den studerande tjänstgör enligt lagen \r\n(1994:1809) om totalförsvarsplikt eller fullgör utbildning \r\ntill reserv- eller yrkesofficer,\r\n\r\n2. högskoleutbildning på forskarnivå om den studerande är \r\neller har varit anställd som doktorand,\r\n\r\n3. den tid då den studerande beviljats studiestöd eller \r\nmotsvarande studiefinansiering från ett annat land, eller\r\n\r\n4. studier som den studerande samtidigt uppbär lön för att \r\nbedriva.\r\n\r\nRegeringen eller den myndighet som regeringen bestämmer kan \r\nmed stöd av 8 kap. 7 § regeringsformen meddela \r\n\r\n1. föreskrifter om undantag från första stycket, och \r\n\r\n2. ytterligare föreskrifter om vilken utländsk \r\nstudiefinansiering som omfattas av andra stycket 3.\r\nLag (2023:358).\r\n\r\n30 § /Upphör att gälla U:2026-01-01/\r\nOmställningsstudiestöd får inte lämnas eller tas emot för \r\nen vecka för vilken det samtidigt lämnas\r\n\r\n1. studiemedel enligt 3 kap. studiestödslagen (1999:1395), \r\neller\r\n\r\n2. studiestartsstöd enligt lagen (2017:527) om \r\nstudiestartsstöd.\r\n\r\nRegeringen eller den myndighet som regeringen bestämmer kan \r\nmed stöd av 8 kap. 7 § regeringsformen meddela föreskrifter om \r\nundantag från första stycket.\r\n\r\n30 § /Träder i kraft I:2026-01-01/\r\nOmställningsstudiestöd får inte lämnas eller tas emot för \r\nen vecka för vilken det samtidigt lämnas studiemedel enligt \r\n3 kap. studiestödslagen (1999:1395).\r\n\r\nRegeringen eller den myndighet som regeringen bestämmer kan \r\nmed stöd av 8 kap. 7 § regeringsformen meddela föreskrifter om \r\nundantag från första stycket. Lag (2025:1548).\r\n\r\nHandläggning av ärenden\r\n\r\nAnsökan\r\n\r\n31 § Omställningsstudiestöd beviljas efter ansökan. En \r\nstuderande får begränsa sin ansökan till att avse endast \r\nomställningsstudiebidrag.\r\n\r\nRegeringen eller den myndighet som regeringen bestämmer kan \r\nmed stöd av 8 kap. 7 § regeringsformen meddela ytterligare \r\nföreskrifter om ansökan.\r\n\r\nYttrande från omställningsorganisationer\r\n\r\n32 § Om en studerande är anknuten till en omställningsorganisation \r\nska Centrala studiestödsnämnden ge den organisationen tillfälle \r\natt yttra sig angående om och hur förutsättningarna för \r\nomställningsstudiestöd i 15 § och 15 a § första stycket 1 och 2 \r\när uppfyllda. Omställningsorganisationen behöver dock inte ges \r\ntillfälle att yttra sig om\r\n\r\n1. den redan har lämnat ett yttrande,\r\n\r\n2. den har meddelat nämnden att den har avstått från att yttra \r\nsig,\r\n\r\n3. ansökan avser omställningsstudiestöd före det kalenderår \r\nden studerande fyller 27 år eller efter det kalenderår han \r\neller hon fyller 62 år, eller\r\n\r\n4. ansökan avser omställningsstudiestöd för samma utbildning \r\nsom den studerande redan har fått omställningsstudiestöd för.\r\nLag (2024:1087).\r\n\r\n32 § Om en studerande är anknuten till en \r\nomställningsorganisation ska Centrala studiestödsnämnden ge \r\nden organisationen tillfälle att yttra sig angående om och hur \r\nförutsättningarna för omställningsstudiestöd i 15 § och 15 a § \r\nförsta stycket 1 och 2 är uppfyllda. \r\nOmställningsorganisationen behöver dock inte ges tillfälle att \r\nyttra sig om\r\n\r\n1. den redan har lämnat ett yttrande, \r\n\r\n2. den har meddelat nämnden att den har avstått från att yttra \r\nsig, \r\n\r\n3. ansökan avser omställningsstudiestöd före det kalenderår \r\nden studerande fyller 27 år eller efter det kalenderår han \r\neller hon fyller 63 år, eller \r\n\r\n4. ansökan avser omställningsstudiestöd för samma utbildning \r\nsom den studerande redan har fått omställningsstudiestöd för.\r\nLag (2024:1088).\r\n\r\nBeslut\r\n\r\n33 § Vid prövning av en ansökan om omställningsstudiestöd ska \r\nCentrala studiestödsnämnden lägga särskild vikt vid ett sådant \r\nyttrande som avses i 32 §.\r\n\r\nNär beslut får verkställas\r\n\r\n34 § Centrala studiestödsnämndens beslut ska gälla omedelbart, \r\nom inte nämnden bestämmer något annat.\r\n\r\nUtbetalning av omställningsstudiestöd\r\n\r\n35 § Centrala studiestödsnämnden får betala ut \r\nomställningsstudiestöd endast om det är styrkt att den \r\nstuderande bedriver de studier som stödet har beviljats för.\r\n\r\nOmställningsstudiestödet är förverkat om den studerande inte \r\ninom en månad från starten av den tidsperiod som stödet avser \r\nhar styrkt att han eller hon bedriver studier. Styrks detta \r\nsenare får stödet ändå betalas ut, om det finns särskilda \r\nskäl.\r\n\r\nOm den studerande avlider innan omställningsstudiestödet har \r\nbetalats ut, är det stöd som avser tiden efter den studerandes \r\nbortgång förverkat.\r\n\r\nÅterbetalning av omställningsstudielån\r\n\r\n36 § Den som har fått omställningsstudielån ska betala \r\ntillbaka lånet enligt 4 kap. studiestödslagen (1999:1395) och \r\nföreskrifter som har meddelats i anslutning till de \r\nbestämmelserna. Bestämmelserna i 6 kap. 4 § studiestödslagen \r\nom avgifter för administrativa kostnader vid återbetalning av \r\nstudielån och 6 kap. 7 § andra stycket samma lag om \r\nuppgiftsskyldighet samt de föreskrifter som har meddelats i \r\nanslutning till dessa bestämmelser tillämpas också i ärenden \r\nom återbetalning av omställningsstudielån.\r\n\r\nUppgiftsskyldighet\r\n\r\nUppgiftsskyldighet för omställningsorganisationer\r\n\r\n37 § Regeringen eller den myndighet som regeringen bestämmer \r\nfår meddela föreskrifter om en skyldighet för \r\nomställningsorganisationer att till Centrala \r\nstudiestödsnämnden lämna de uppgifter som är av betydelse för \r\ntillämpningen av denna lag och föreskrifter som har meddelats \r\ni anslutning till lagen.\r\n\r\nRegeringen får meddela föreskrifter om en skyldighet för \r\nomställningsorganisationer att till Överklagandenämnden för \r\nstudiestöd lämna de uppgifter som är av betydelse för \r\ntillämpningen av denna lag och föreskrifter som har meddelats \r\ni anslutning till lagen.\r\n\r\nUppgiftsskyldighet för läroanstalter och andra \r\nutbildningsanordnare\r\n\r\n38 § Regeringen eller den myndighet som regeringen bestämmer \r\nfår meddela föreskrifter om en skyldighet för en läroanstalt \r\noch annan utbildningssanordnare att till Centrala \r\nstudiestödsnämnden lämna de uppgifter som är av betydelse för \r\ntillämpningen av denna lag och föreskrifter som har meddelats \r\ni anslutning till lagen.\r\n\r\nRegeringen får meddela föreskrifter om en skyldighet för en \r\nläroanstalt och annan utbildningsanordnare att till \r\nÖverklagandenämnden för studiestöd lämna de uppgifter som är \r\nav betydelse för tillämpningen av denna lag och föreskrifter \r\nsom har meddelats i anslutning till lagen.\r\n\r\nUppgiftsskyldighet för den studerande\r\n\r\n39 § En studerande som har beviljats omställningsstudiestöd \r\nska till Centrala studiestödsnämnden anmäla en sådan ändring \r\nav sina förhållanden som har betydelse för att få \r\nomställningsstudiestöd eller för stödets storlek. \r\n\r\nRegeringen eller den myndighet som regeringen bestämmer kan \r\nmed stöd av 8 kap. 7 § regeringsformen meddela ytterligare \r\nföreskrifter om en studerandes skyldighet att till Centrala \r\nstudiestödsnämnden lämna de uppgifter som är av betydelse för \r\ntillämpningen av denna lag och föreskrifter som har meddelats \r\ni anslutning till lagen.\r\n\r\nÅterkrav, ränta och avgifter\r\n\r\nNär omställningsstudiestöd ska krävas tillbaka\r\n\r\n40 § Om en studerande har fått omställningsstudiestöd \r\nfelaktigt eller med för högt belopp på grund av att han eller \r\nhon har förvärvsarbetat i en större omfattning än den som \r\nlagts till grund för beräkningen av stödet, ska det som \r\nbetalats ut för mycket krävas tillbaka.\r\n\r\nOm någon i annat fall än som avses i första stycket genom \r\noriktiga uppgifter eller genom att inte fullgöra sin uppgifts- \r\noch anmälningsskyldighet eller på något annat sätt har orsakat \r\natt omställningsstudiestöd lämnats felaktigt eller med för \r\nhögt belopp, ska det som betalats ut för mycket krävas \r\ntillbaka. Detsamma gäller om någon på annat sätt fått stöd \r\nfelaktigt eller med för högt belopp och insett eller borde ha \r\ninsett detta.\r\n\r\nOm det finns synnerliga skäl, får ett krav på återbetalning \r\nenligt första eller andra stycket helt eller delvis avstås.\r\n\r\nRegeringen eller den myndighet som regeringen bestämmer kan \r\nmed stöd av 8 kap. 7 § regeringsformen meddela föreskrifter om \r\nundantag från det som anges i första stycket om att \r\nomställningsstudiestöd ska krävas tillbaka.\r\n\r\n41 § Om en studerande avbryter sina studier ska 40 § andra och \r\ntredje styckena tillämpas för omställningsstudiestöd som har \r\nbetalats ut för tiden efter avbrottet. Beror avbrottet på \r\nsjukdom ska stödet inte krävas tillbaka, om den studerande har \r\nfått stödet enligt föreskrifter som har meddelats med stöd av \r\n28 §. Detsamma gäller vid sådan ledighet som avses i den \r\nparagrafen.\r\n\r\nAvgifter för administrativa kostnader\r\n\r\n42 § Regeringen får meddela föreskrifter om att Centrala \r\nstudiestödsnämnden får ta ut avgifter för sina administrativa \r\nkostnader i samband med att omställningsstudielån beviljas och \r\ni samband med återkrav av omställningsstudiestöd.\r\n\r\nRänta\r\n\r\n43 § På omställningsstudiestöd som krävs tillbaka tas ränta ut \r\nfrån den dag då omställningsstudiestödet tagits emot efter en \r\nräntesats som vid varje tidpunkt överstiger statens \r\nutlåningsränta med två procentenheter.\r\n\r\nOm det finns särskilda skäl, kan den återbetalningsskyldige \r\nhelt eller delvis befrias från sin skyldighet att betala \r\nränta.\r\n\r\nAvskrivning av återkrav\r\n\r\n44 § En fordran som har uppkommit på grund av att \r\nomställningsstudiestöd har krävts tillbaka ska bevakas fram \r\ntill utgången av det år då den återbetalningsskyldige fyller \r\n71 år. Därefter ska fordran skrivas av. Fordran ska också \r\nskrivas av om den återbetalningsskyldige avlider.\r\n\r\nOm indrivningen av en sådan fordran som avses i första stycket \r\nskulle leda till mer arbete eller högre kostnad än som är \r\nskäligt och indrivning inte är nödvändig från allmän synpunkt, \r\nfår indrivningsåtgärder avstås.\r\n\r\nUppgiftsskyldighet\r\n\r\n45 § Den som är återbetalningsskyldig för återkrav och som \r\ninte har sin aktuella adress registrerad i \r\nfolkbokföringsdatabasen enligt lagen (2001:182) om behandling \r\nav personuppgifter i Skatteverkets folkbokföringsverksamhet \r\nska lämna uppgift om adressen till Centrala \r\nstudiestödsnämnden.\r\n\r\nÖverklagande\r\n\r\n46 § Centrala studiestödsnämndens beslut i ärenden om \r\nåterbetalning av omställningsstudielån som rör en person som \r\när bosatt i Sverige överklagas till den förvaltningsrätt inom \r\nvars domkrets personen hade sin hemortskommun när beslutet \r\nfattades. Beslut i övriga fall överklagas till den \r\nförvaltningsrätt inom vars domkrets det första beslutet i \r\närendet fattades.\r\n\r\nMed hemortskommun avses den kommun där den fysiska personen \r\nvar folkbokförd den 1 november året före det år då beslutet \r\nfattades. För den som var bosatt eller stadigvarande vistades \r\nhär i landet under någon del av det år då beslut fattades, men \r\nsom inte var folkbokförd här den 1 november föregående år, \r\navses med hemortskommun den kommun där den fysiska personen \r\nförst var bosatt eller stadigvarande vistades.\r\n\r\nPrövningstillstånd krävs vid överklagande till kammarrätten.\r\n\r\n47 § Centrala studiestödsnämndens beslut i andra ärenden om \r\nomställningsstudiestöd än sådana som avses i 46 § överklagas \r\ntill Överklagandenämnden för studiestöd.\r\n\r\nÖverklagandenämndens beslut med anledning av ett överklagande \r\ndit får inte överklagas.\r\n\r\n48 § Vid ändring, omprövning och överklagande av \r\nFörsäkringskassans beslut i ärenden om bestämmande av \r\nsjukpenninggrundade inkomst och årlig inkomst enligt 22 och \r\n23 §§ tillämpas 113 kap. 2 § socialförsäkringsbalken.\r\n\r\nÖverlåtelseförbud\r\n\r\n49 § En fordran på omställningsstudiestöd kan inte överlåtas. \r\n\r\nVissa bestämmelser om studiemedel som ska tillämpas för \r\nomställningsstudiestöd\r\n\r\n50 § Följande bestämmelser om studiestöd i studiestödslagen \r\n(1999:1395) och föreskrifter som har meddelats i anslutning \r\ntill de bestämmelserna tillämpas också när det gäller \r\nomställningsstudiestöd:\r\n\r\n- 6 kap. 1 § om tillämpningen av lagen (1969:93) om \r\nbegränsning av samhällsstöd vid arbetskonflikt,\r\n\r\n- 6 kap. 2 § om återbetalning av inte utnyttjat studiestöd,\r\n\r\n- 6 kap. 3 a § om att Centrala studiestödsnämnden under vissa \r\nförutsättningar får besluta att studiestödet ska hållas inne \r\neller lämnas med lägre belopp till dess ett slutligt beslut om \r\nrätt till studiestöd har fattats,\r\n\r\n- 6 kap. 5 § om avrundning av belopp, och\r\n\r\n- 6 kap. 12 § om preskription av fordran som avser \r\nåterbetalning av lån eller återkrav av studiestöd.\r\n\r\n\r\nÖvergångsbestämmelser\r\n\r\n2022:856\r\n\r\n1. Denna lag träder i kraft den 30 juni 2022.\r\n\r\n2. Lagen tillämpas första gången i fråga om studier som \r\nbedrivs efter den 31 december 2022. Lag (2024:1087).\r\n\r\n2022:864\r\n\r\n1. Denna lag träder i kraft den 1 oktober 2025.\r\n\r\n2. Lagen tillämpas första gången i fråga om \r\nomställningsstudiestöd som lämnas för tid från och med den \r\n1 januari 2026.\r\n\r\n3. Äldre bestämmelser gäller fortfarande för \r\nomställningsstudiestöd som lämnas för tid före den 1 januari \r\n2026. Lag (2024:1088).\r\n\r\n2023:358\r\n\r\n1. Denna lag träder i kraft den 2 juli 2023.\r\n\r\n2. Äldre bestämmelser gäller fortfarande för tid före \r\nikraftträdandet.\r\n\r\n2024:1087\r\n\r\n1. Denna lag träder i kraft den 1 januari 2025.\r\n\r\n2. Bestämmelserna i 6, 15, 23, 26 och 32 §§ och punkt 2 i \r\nikraftträdande- och övergångsbestämmelserna i den nya lydelsen \r\noch de nya bestämmelserna i 15 a och 15 b §§ tillämpas första \r\ngången i fråga om ansökningar om omställningsstudiestöd som \r\navser studier som påbörjas den 1 juli 2025 eller senare.\r\n\r\n3. För ansökningar om omställningsstudiestöd som avser studier \r\nsom påbörjas före den 1 juli 2025 gäller 6, 15, 23, 26 och \r\n32 §§ och punkt 2 i ikraftträdande- och \r\növergångsbestämmelserna i den äldre lydelsen.\r\n\r\n2025:1548\r\n\r\n1. Denna lag träder i kraft den 1 januari 2026. \r\n\r\n2. Äldre bestämmelser gäller fortfarande för förhållanden som \r\nhänför sig till tid före ikraftträdandet.",
    "skapadDateTime": "2025-12-18T13:57:19.8868411",
    "uppdateradDateTime": "2025-12-22T11:23:48.1799738",
    "utkastId": null,
    "publicerad": true,
    "publiceradDateTime": "2025-12-22T11:23:48.1799733",
    "arkiverad": false,
    "historisk": false,
    "utkast": false
  },
  "andringsforfattningar": [
    {
      "andringsforfattningId": 644389,
      "beteckning": "2023:358",
      "anteckningar": "ändr. 29 §",
      "ikraftDateTime": "2023-07-02T00:00:00",
      "ikraftOvergangsbestammelse": true,
      "ikraftDenDagenRegeringenBestammer": false,
      "forarbeten": "Prop. 2022/23:94, bet. 2022/23:UbU14, rskr. 2022/23:207",
      "rubrik": "Lag (2023:358) om ändring i lagen (2022:856) om omställningsstudiestöd",
      "lopnummer": "358",
      "celexnummer": null,
      "bihangsuppgifterTillAldreGrundforfattningar": null,
      "publiceringsar": "2023",
      "eUdirektiv": false,
      "skapadDateTime": "2025-12-18T13:57:19.9167063",
      "uppdateradDateTime": "2025-12-22T11:23:48.180472",
      "utkastId": null,
      "publicerad": true,
      "borttagen": false,
      "publiceradDateTime": "2025-12-22T11:23:48.1804716",
      "arkiverad": false,
      "historisk": false,
      "utkast": false
    },
    {
      "andringsforfattningId": 644390,
      "beteckning": "2022:864",
      "anteckningar": "ändr. 8, 21, 32 §§",
      "ikraftDateTime": "2025-10-01T00:00:00",
      "ikraftOvergangsbestammelse": false,
      "ikraftDenDagenRegeringenBestammer": false,
      "forarbeten": "Prop. 2021/22:176, bet. 2021/22:AU12, rskr. 2021/22:365",
      "rubrik": "Lag (2022:864) om ändring i lagen (2022:856) om omställningsstudiestöd",
      "lopnummer": "864",
      "celexnummer": null,
      "bihangsuppgifterTillAldreGrundforfattningar": null,
      "publiceringsar": "2022",
      "eUdirektiv": false,
      "skapadDateTime": "2025-12-18T13:57:19.9167071",
      "uppdateradDateTime": "2025-12-22T11:23:48.1806317",
      "utkastId": null,
      "publicerad": true,
      "borttagen": false,
      "publiceradDateTime": "2025-12-22T11:23:48.1806315",
      "arkiverad": false,
      "historisk": false,
      "utkast": false
    },
    {
      "andringsforfattningId": 644391,
      "beteckning": "2024:1087",
      "anteckningar": "ändr. 6, 15, 23, 26, 28, 32 §§. p 2 ikrafttr.- och övergångsbest; nya 15 a, 15 b, 21 a §§",
      "ikraftDateTime": "2025-01-01T00:00:00",
      "ikraftOvergangsbestammelse": true,
      "ikraftDenDagenRegeringenBestammer": false,
      "forarbeten": "Prop. 2023/24:168, bet. 2024/25:UbU5, rskr. 2024/25:30",
      "rubrik": "Lag (2024:1087) om ändring i lagen (2022:856) om omställningsstudiestöd",
      "lopnummer": "1087",
      "celexnummer": null,
      "bihangsuppgifterTillAldreGrundforfattningar": null,
      "publiceringsar": "2024",
      "eUdirektiv": false,
      "skapadDateTime": "2025-12-18T13:57:19.9167075",
      "uppdateradDateTime": "2025-12-22T11:23:48.1811307",
      "utkastId": null,
      "publicerad": true,
      "borttagen": false,
      "publiceradDateTime": "2025-12-22T11:23:48.1811304",
      "arkiverad": false,
      "historisk": false,
      "utkast": false
    },
    {
      "andringsforfattningId": 644392,
      "beteckning": "2024:1088",
      "anteckningar": "ändr. 32 §; ny p 3 ikrafttr.- och övergångsbest.",
      "ikraftDateTime": null,
      "ikraftOvergangsbestammelse": false,
      "ikraftDenDagenRegeringenBestammer": false,
      "forarbeten": "Prop. 2023/24:168, bet. 2024/25:UbU5, rskr. 2024/25:30",
      "rubrik": "Lag (2024:1088) om ändring i lagen (2022:864) om ändring i lagen (2022:856) om omställningsstudiestöd",
      "lopnummer": "1088",
      "celexnummer": null,
      "bihangsuppgifterTillAldreGrundforfattningar": null,
      "publiceringsar": "2024",
      "eUdirektiv": false,
      "skapadDateTime": "2025-12-18T13:57:19.9167078",
      "uppdateradDateTime": "2025-12-22T11:23:48.1813947",
      "utkastId": null,
      "publicerad": true,
      "borttagen": false,
      "publiceradDateTime": "2025-12-22T11:23:48.1813942",
      "arkiverad": false,
      "historisk": false,
      "utkast": false
    },
    {
      "andringsforfattningId": 644393,
      "beteckning": "2025:1548",
      "anteckningar": "ändr. 9, 19, 20, 30 §§",
      "ikraftDateTime": "2026-01-01T00:00:00",
      "ikraftOvergangsbestammelse": true,
      "ikraftDenDagenRegeringenBestammer": false,
      "forarbeten": "Prop. 2025/26:1, utg.omr. 15, bet 2025/26:UbU2, rskr. 2025/26:115",
      "rubrik": "Lag (2025:1548) om ändring i lagen (2022:856) om omställningsstudiestöd",
      "lopnummer": "1548",
      "celexnummer": null,
      "bihangsuppgifterTillAldreGrundforfattningar": null,
      "publiceringsar": "2025",
      "eUdirektiv": false,
      "skapadDateTime": "2025-12-18T13:57:42.7328682",
      "uppdateradDateTime": "2025-12-22T11:23:48.1814204",
      "utkastId": null,
      "publicerad": true,
      "borttagen": false,
      "publiceradDateTime": "2025-12-22T11:23:48.1814202",
      "arkiverad": false,
      "historisk": false,
      "utkast": false
    }
  ],
  "skapadDateTime": "2025-12-18T13:57:19.8868401",
  "uppdateradDateTime": "2025-12-22T11:23:48.1715496",
  "publicerad": true,
  "publiceradDateTime": "2025-12-22T11:23:48.1715297",
  "arkiverad": false,
  "historisk": false,
  "utkast": false,
  "dokumenttyp": "SFS"
}