{
  "grundforfattningId": 62566,
  "previousId": 61977,
  "beteckning": "2024:79",
  "beteckningSortable": "2024:79",
  "publiceringsar": "2024",
  "lopnummer": "79",
  "rubrik": "Lag (2024:79) om placering av barn i skyddat boende",
  "tidsbegransadDateTime": null,
  "upphavdDateTime": null,
  "upphavdOvergangsbestammelse": false,
  "upphavdDenDagenRegeringenBestammer": false,
  "ikraftDateTime": "2024-04-01T00:00:00",
  "ikraftOvergangsbestammelse": false,
  "ikraftDenDagenRegeringenBestammer": false,
  "notis": false,
  "organisation": {
    "organisationId": 0,
    "namn": "Socialdepartementet",
    "enhet": null,
    "namnOchEnhet": "Socialdepartementet",
    "departementId": 5,
    "myndighetId": null
  },
  "forfattningstypNamn": "Lag",
  "register": {
    "registerInformationId": 62563,
    "forarbeten": "Prop. 2023/24:31, bet. 2023/24:SoU6, rskr. 2023/24:130",
    "eUdirektiv": false,
    "forfattningssamling": null,
    "celexnummer": null,
    "taggar": null,
    "overgangsbestammelserVidTidsbegransning": null,
    "skapadDateTime": "2026-01-02T15:55:11.6685282",
    "uppdateradDateTime": "2026-01-02T15:55:36.5376056",
    "utkastId": null,
    "publicerad": true,
    "publiceradDateTime": "2026-01-02T15:55:36.5376055",
    "arkiverad": false,
    "historisk": false,
    "utkast": false
  },
  "fulltext": {
    "fulltextInformationId": 85386,
    "upphavdGenom": null,
    "andringInford": "t.o.m. SFS 2025:1295",
    "omtryck": null,
    "utfardadDateTime": "2024-02-22T00:00:00",
    "ovrigt": null,
    "forfattningstext": "1 kap. Lagens innehåll\r\n\r\n1 § I denna lag finns bestämmelser om förutsättningarna och \r\nförfarandet för att bevilja ett barn skyddat boende \r\ntillsammans med en vårdnadshavare, när barnet har två \r\nvårdnadshavare och den andra vårdnadshavaren inte samtycker \r\ntill insatsen.\r\n\r\nI 22 kap. 5 § socialtjänstlagen (2025:400) finns bestämmelser \r\nom att ett barn får beviljas en sådan insats om \r\nvårdnadshavarna samtycker till det. Lag (2025:463).\r\n\r\n2 kap. Barnets ställning i ärenden och mål enligt denna lag\r\n\r\n1 § Vid beslut enligt denna lag ska det som är bäst för barnet \r\nvara avgörande.\r\n\r\nMed barn avses varje människa under 18 år.\r\n\r\n2 § Socialnämnden ska se till att barnet får information i \r\nfrågor som rör honom eller henne. Informationen ska ges med \r\nbeaktande av barnets individuella behov och situation i fråga \r\nom ålder, mognad och individuella förutsättningar.\r\n\r\nBarnet ska även ges möjlighet att framföra sina åsikter i \r\nfrågor som rör honom eller henne. Om barnet inte framför sina \r\nåsikter, ska hans eller hennes inställning så långt det är \r\nmöjligt klarläggas på annat sätt. Barnets åsikter och \r\ninställning ska tillmätas betydelse i förhållande till hans \r\neller hennes ålder och mognad.\r\n\r\n3 § Om barnet fyllt 15 år, har han eller hon rätt att själv \r\nföra sin talan i ärenden och mål enligt denna lag. Ett barn \r\nsom är yngre får höras i domstol, om han eller hon inte kan \r\nantas ta skada av det.\r\n\r\n4 § Den som är förordnad som offentligt biträde enligt 8 kap. \r\n4 § för ett barn som är under 15 år, utan att samtidigt vara \r\nbiträde för vårdnadshavaren, är utan särskilt förordnande \r\nbarnets ställföreträdare i det ärende eller mål som \r\nförordnandet avser.\r\n\r\n3 kap. Insats i form av skyddat boende\r\n\r\nFörutsättningar för insatsen\r\n\r\n1 § Om en vårdnadshavare beviljas skyddat boende enligt \r\nsocialtjänstlagen (2025:400) och det finns en direkt eller \r\nindirekt risk för att barnets säkerhet äventyras eller hälsa \r\nskadas, får även barnet beviljas en sådan insats för placering \r\ntillsammans med vårdnadshavaren, trots att det inte finns \r\nsamtycke från den andra vårdnadshavaren. Lag (2025:463).\r\n\r\n2 § Insatsen får beviljas endast om den vårdnadshavare som \r\nbarnet placeras med är myndig och samtycker till insatsen.\r\n\r\nAnsökan och beslut om insatsen\r\n\r\n3 § Ett beslut om skyddat boende enligt 1 § meddelas av \r\nförvaltningsrätten efter ansökan av socialnämnden.\r\n\r\nAnsökan ska innehålla en redogörelse för\r\n\r\n1. barnets förhållanden,\r\n\r\n2. de omständigheter som utgör grund för att barnet behöver \r\nplaceras i skyddat boende enligt lagen,\r\n\r\n3. vilken information som har lämnats till barnet och på \r\nvilket sätt den har lämnats, och\r\n\r\n4. barnets inställning.\r\n\r\n4 § Rättens beslut att bevilja barnet skyddat boende upphör \r\natt gälla om placeringen inte har påbörjats inom fyra veckor \r\nfrån den dag beslutet fick laga kraft.\r\n\r\n4 kap. Beslut om en omedelbar insats i form av skyddat boende\r\n\r\nFörutsättningar för ett beslut om en omedelbar insats\r\n\r\n1 § Socialnämnden får bevilja ett barn en omedelbar insats i \r\nform av skyddat boende, om\r\n\r\n1. det kan antas att förutsättningarna för skyddat boende \r\nenligt 3 kap. 1 § är uppfyllda, och\r\n\r\n2. rättens beslut om en sådan insats inte kan avvaktas med \r\nhänsyn till risken för att barnets säkerhet äventyras eller \r\nhälsa skadas.\r\n\r\nOm nämndens beslut inte kan avvaktas, får ordföranden eller \r\nnågon annan ledamot som nämnden har utsett bevilja den \r\nomedelbara insatsen. Beslutet ska anmälas vid nämndens nästa \r\nsammanträde.\r\n\r\nNär nämnden har ansökt hos förvaltningsrätten om att barnet \r\nska beviljas skyddat boende enligt 3 kap. får även rätten \r\nbevilja en omedelbar sådan insats.\r\n\r\n2 § Den omedelbara insatsen i form av skyddat boende får \r\nbeviljas endast om den vårdnadshavare som barnet placeras med \r\när myndig och samtycker till insatsen.\r\n\r\nBeslut fastställs av domstol\r\n\r\n3 § Om socialnämnden har beviljat en omedelbar insats i form \r\nav skyddat boende, ska beslutet underställas \r\nförvaltningsrätten inom en vecka från den dag beslutet \r\nfattades. Beslutet och handlingarna i ärendet ska lämnas till \r\ndomstolen.\r\n\r\nFörvaltningsrätten ska pröva beslutet så snart som möjligt.\r\n\r\nOm det inte finns synnerliga hinder, ska beslutet prövas inom \r\nen vecka från den dag beslutet och handlingarna kom in till \r\ndomstolen.\r\n\r\n4 § Om beslutet inte har underställts förvaltningsrätten inom \r\nföreskriven tid, upphör det att gälla.\r\n\r\n5 § Om socialnämnden har beviljat en omedelbar insats i form \r\nav skyddat boende efter det att nämnden har ansökt om skyddat \r\nboende för barnet enligt 3 kap., ska beslutet underställas den \r\ndomstol som prövar frågan om skyddat boende. Bestämmelserna i \r\n3 och 4 §§ gäller också vid ett sådant beslut.\r\n\r\nAnsökan efter fastställt beslut\r\n\r\n6 § Om förvaltningsrätten fastställer ett beslut om en \r\nomedelbar insats i form av skyddat boende, ska socialnämnden \r\ninom sex veckor från den dag placeringen påbörjades ansöka hos \r\nförvaltningsrätten om att barnet ska beviljas skyddat boende \r\nenligt 3 kap.\r\n\r\nFörvaltningsrätten får medge förlängning av denna tid, om \r\nytterligare utredning eller någon annan särskild omständighet \r\ngör det nödvändigt.\r\n\r\nUpphörande av en omedelbar insats\r\n\r\n7 § Ett beslut om en omedelbar insats i form av skyddat boende \r\nupphör att gälla\r\n\r\n1. om ansökan om att bevilja barnet skyddat boende enligt \r\n3 kap. inte har gjorts inom den tid som anges i 6 § och inte \r\nheller förlängning av tiden har begärts, eller\r\n\r\n2. när rätten avgör frågan om skyddat boende enligt 3 kap.\r\n\r\n8 § Om det inte längre finns skäl för en omedelbar insats i \r\nform av skyddat boende, ska socialnämnden besluta att insatsen \r\nska upphöra. Ett sådant beslut får meddelas också av den rätt \r\nsom prövar en fråga om en insats med stöd av lagen.\r\n\r\n5 kap. Bestämmelser om genomförandet av insatsen\r\n\r\nPlaceringens innehåll och utformning\r\n\r\n1 § Socialnämnden beslutar om var barnet ska placeras och om \r\nhur insatsen i övrigt ska genomföras. \r\n\r\nOm nämndens beslut inte kan avvaktas, får ordföranden eller \r\nnågon annan ledamot som nämnden har utsett besluta i frågan. \r\nBeslutet ska anmälas vid nämndens nästa sammanträde.\r\n\r\n2 § Placeringen ska anses påbörjad när barnet har kommit till \r\nett skyddat boende efter ett beslut om insatsen enligt 3 kap. \r\neller ett beslut om en omedelbar sådan insats enligt 4 kap.\r\nLag (2025:463).\r\n\r\nRegelbundna överväganden om insatsen\r\n\r\n3 § Om ett barn är placerat i ett skyddat boende, ska \r\nsocialnämnden minst en gång var sjätte månad överväga om \r\ninsatsen ska fortsätta. \r\n\r\nHemlighållande av vistelseort och begränsning av umgänge\r\n\r\n4 § Om det är nödvändigt med hänsyn till ändamålet med \r\ninsatsen, får socialnämnden besluta\r\n\r\n1. att barnets vistelseort ska hållas hemlig för den \r\nvårdnadshavare som barnet inte är placerat tillsammans med, \r\noch\r\n\r\n2. hur barnets umgänge med den vårdnadshavaren ska utövas.\r\n\r\nFörsta stycket gäller även vid en omedelbar insats.\r\n\r\n5 § Om socialnämndens beslut enligt 4 § inte kan avvaktas, får \r\nordföranden eller någon annan ledamot som nämnden har utsett \r\nbesluta i frågan. Beslutet ska anmälas vid nämndens nästa \r\nsammanträde. \r\n\r\n6 § Socialnämnden ska minst en gång var sjätte månad överväga \r\nom ett beslut enligt 4 § fortfarande behövs.\r\n\r\n7 § En framställning från den vårdnadshavare som barnet inte \r\när placerat tillsammans med om att inte hålla vistelseorten \r\nhemlig eller om umgängets utövande, får avvisas om \r\nframställningen kommer in till socialnämnden inom sex månader \r\nfrån det att ett beslut enligt 4 § har fått laga kraft.\r\n\r\n6 kap. Vårdnadshavares bestämmanderätt under insatsen\r\n\r\n1 § När ett barn har beviljats skyddat boende enligt 3 kap. \r\neller en omedelbar sådan insats enligt 4 kap. får den \r\nvårdnadshavare som barnet placeras tillsammans med ensam \r\nbestämma om\r\n\r\n1. en hälsoundersökning enligt lagen (2017:209) om \r\nhälsoundersökning av barn och unga som vårdas utanför det egna \r\nhemmet,\r\n\r\n2. insatser i öppna former enligt 11 kap. 1 § \r\nsocialtjänstlagen (2025:400) med anledning av insatsen skyddat \r\nboende, och\r\n\r\n3. val och byte av skolenhet eller förskoleenhet med anledning \r\nav placeringen. Lag (2025:463).\r\n\r\n7 kap. Insatsens upphörande\r\n\r\nBeslut om upphörande\r\n\r\n1 § När det inte längre finns skäl för en insats enligt \r\n3 kap., ska socialnämnden besluta att den ska upphöra.\r\n\r\nInsatsen ska upphöra senast när vårdnadshavarens insats i form \r\nav skyddat boende upphör eller när barnet fyller 18 år. \r\n\r\nFramställning om upphörande\r\n\r\n2 § En framställning från den vårdnadshavare som barnet inte \r\när placerat tillsammans med om att insatsen enligt 3 kap. ska \r\nupphöra får avvisas, om framställningen kommer in till \r\nsocialnämnden inom sex månader från det att nämndens eller \r\nrättens beslut i fråga om skyddat boende har fått laga kraft. \r\n\r\nFörhållandet till vissa avlägsnandebeslut \r\n\r\n3 § Beslut enligt denna lag hindrar inte beslut om\r\n\r\n1. avvisning eller utvisning enligt utlänningslagen \r\n(2005:716),\r\n\r\n2. utvisning enligt lagen (2022:700) om särskild kontroll av \r\nvissa utlänningar,\r\n\r\n3. utlämning enligt lagen (1957:668) om utlämning för brott,\r\n\r\n4. utlämning enligt lagen (1970:375) om utlämning till \r\nDanmark, Finland, Island eller Norge för verkställighet av \r\nbeslut om vård eller behandling,\r\n\r\n5. utlämning enligt lagen (1994:569) om Sveriges samarbete med \r\nde internationella tribunalerna för brott mot internationell \r\nhumanitär rätt,\r\n\r\n6. överlämnande enligt lagen (2002:329) om samarbete med \r\nInternationella brottmålsdomstolen,\r\n\r\n7. överlämnande enligt lagen (2003:1156) om överlämnande från \r\nSverige enligt en europeisk arresteringsorder,\r\n\r\n8. utlämning enligt lagen (2006:615) om samarbete med \r\nSpecialdomstolen för Sierra Leone, eller\r\n\r\n9. överlämnande enligt lagen (2011:1165) om överlämnande från \r\nSverige enligt en nordisk arresteringsorder.\r\n\r\nEtt beslut om en insats med stöd av denna lag upphör att gälla \r\nnär ett beslut enligt första stycket 1-9 har verkställts.\r\n\r\n8 kap. Bestämmelser om handläggningen\r\n\r\nSkyndsamhetskrav vid handläggningen\r\n\r\n1 § Ärenden och mål enligt denna lag ska handläggas skyndsamt.\r\n\r\n2 § Om ett barn är beviljat en omedelbar insats i form av \r\nskyddat boende enligt 4 kap. och det hos förvaltningsrätten \r\nhar gjorts en ansökan om skyddat boende enligt 3 kap., ska \r\nrätten ta upp målet till avgörande inom två veckor från den \r\ndag ansökan kom in.\r\n\r\nFörvaltningsrätten får förlänga tiden, om ytterligare \r\nutredning eller någon annan särskild omständighet gör det \r\nnödvändigt.\r\n\r\nNär ett beslut får genomföras genast\r\n\r\n3 § Ett beslut om en omedelbar insats i form av skyddat boende \r\ngäller genast.\r\n\r\nAndra beslut av socialnämnden enligt denna lag gäller genast \r\nom nämnden inte bestämmer något annat.\r\n\r\nRätten får bestämma att även andra beslut som rätten har \r\nmeddelat ska gälla genast.\r\n\r\nOffentligt biträde\r\n\r\n4 § I ärenden och mål om skyddat boende enligt 3 kap. eller om \r\nen omedelbar sådan insats enligt 4 kap. eller om upphörande av \r\nskyddat boende enligt 7 kap. 1 § ska offentligt biträde \r\nförordnas för barnet och för vårdnadshavarna, om det inte \r\nmåste antas att behov av biträde saknas.\r\n\r\nGemensamt biträde får förordnas endast om det inte finns \r\nmotstridiga intressen mellan dem som biträde ska förordnas \r\nför. Lag (2025:1295).\r\n\r\n5 § Frågor om offentligt biträde prövas av den domstol som \r\nhandlägger målet. I ärenden hos socialnämnden prövas frågor om \r\noffentligt biträde av förvaltningsrätten. Lag (2025:1295).\r\n\r\nNämndemän i kammarrätten\r\n\r\n6 § Vid handläggning i kammarrätten av mål enligt denna lag \r\nska nämndemän ingå i rätten. Det gäller dock inte i mål om en \r\nomedelbar insats enligt 4 kap. \r\n\r\nHandräckning av Polismyndigheten\r\n\r\n7 § Polismyndigheten ska lämna hjälp för att på begäran av \r\nsocialnämnden eller någon ledamot eller tjänsteman som nämnden \r\nhar utsett genomföra beslut om skyddat boende enligt 3 kap. \r\neller om en omedelbar sådan insats enligt 4 kap.\r\n\r\n8 § En begäran enligt 7 § får göras endast om\r\n\r\n1. det på grund av särskilda omständigheter kan befaras att \r\nåtgärden inte kan utföras utan att de särskilda befogenheter \r\nsom anges i 10 och 10 a §§ polislagen (1984:387) behöver \r\ntillgripas, eller\r\n\r\n2. det annars finns synnerliga skäl.\r\n\r\n9 § Den som begär hjälp enligt 7 § ska utan hinder av \r\nsekretess lämna Polismyndigheten de uppgifter om barnet eller \r\nnärstående till barnet som behövs för planeringen och \r\ngenomförandet av åtgärden.\r\n\r\nUndantag från vissa bestämmelser i delgivningslagen\r\n\r\n10 § Vid delgivning med en enskild i ett ärende eller mål \r\nenligt denna lag får 34-38 och 47-51 §§ delgivningslagen \r\n(2010:1932) inte tillämpas.\r\n\r\n9 kap. Bestämmelser om överklagande\r\n\r\n1 § Socialnämndens beslut får överklagas till allmän \r\nförvaltningsdomstol, när nämnden \r\n\r\n1. har beslutat om att en insats enligt 3 kap. ska fortsätta \r\neller att en sådan insats ska upphöra, eller\r\n\r\n2. har beslutat att barnets vistelseort ska hållas hemlig för \r\nvårdnadshavaren som barnet inte är placerat tillsammans med \r\neller beslutat i fråga om umgänge.\r\n\r\nAndra beslut av nämnden enligt denna lag får inte överklagas.\r\n\r\n2 § Förvaltningsrättens beslut enligt 4 kap. 6 § andra stycket \r\nfår inte överklagas.",
    "skapadDateTime": "2026-01-02T15:55:11.6685278",
    "uppdateradDateTime": "2026-01-02T15:55:36.537624",
    "utkastId": null,
    "publicerad": true,
    "publiceradDateTime": "2026-01-02T15:55:36.5376239",
    "arkiverad": false,
    "historisk": false,
    "utkast": false
  },
  "andringsforfattningar": [
    {
      "andringsforfattningId": 648406,
      "beteckning": "2025:463",
      "anteckningar": "ändr. 1 kap. 1 §, 3 kap. 1 §, 5 kap. 2 §, 6 kap. 1 §",
      "ikraftDateTime": "2025-07-01T00:00:00",
      "ikraftOvergangsbestammelse": false,
      "ikraftDenDagenRegeringenBestammer": false,
      "forarbeten": "Prop. 2024/25:89, bet. 2024/25:SoU23, rskr. 2024/25:210",
      "rubrik": "Lag (2025:463) om ändring i lagen (2024:79) om placering av barn i skyddat boende",
      "lopnummer": "463",
      "celexnummer": null,
      "bihangsuppgifterTillAldreGrundforfattningar": null,
      "publiceringsar": "2025",
      "eUdirektiv": false,
      "skapadDateTime": "2026-01-02T15:55:11.6834995",
      "uppdateradDateTime": "2026-01-02T15:55:36.5377083",
      "utkastId": null,
      "publicerad": true,
      "borttagen": false,
      "publiceradDateTime": "2026-01-02T15:55:36.5377082",
      "arkiverad": false,
      "historisk": false,
      "utkast": false
    },
    {
      "andringsforfattningId": 648407,
      "beteckning": "2025:1295",
      "anteckningar": "ändr. 8 kap. 4, 5 §§",
      "ikraftDateTime": "2026-01-01T00:00:00",
      "ikraftOvergangsbestammelse": false,
      "ikraftDenDagenRegeringenBestammer": false,
      "forarbeten": "Prop. 2024/25:195, bet. 2025/26:JuU6, rskr. 2025/26:57",
      "rubrik": "Lag (2025:1295) om ändring i lagen (2024:79) om placering av barn i skyddat boende",
      "lopnummer": "1295",
      "celexnummer": null,
      "bihangsuppgifterTillAldreGrundforfattningar": null,
      "publiceringsar": "2025",
      "eUdirektiv": false,
      "skapadDateTime": "2026-01-02T15:55:11.6834998",
      "uppdateradDateTime": "2026-01-02T15:55:36.5377317",
      "utkastId": null,
      "publicerad": true,
      "borttagen": false,
      "publiceradDateTime": "2026-01-02T15:55:36.5377316",
      "arkiverad": false,
      "historisk": false,
      "utkast": false
    }
  ],
  "skapadDateTime": "2026-01-02T15:55:11.668527",
  "uppdateradDateTime": "2026-01-02T15:55:36.5374058",
  "publicerad": true,
  "publiceradDateTime": "2026-01-02T15:55:36.5374057",
  "arkiverad": false,
  "historisk": false,
  "utkast": false,
  "dokumenttyp": "SFS"
}