{
  "grundforfattningId": 62334,
  "previousId": 0,
  "beteckning": "2025:1568",
  "beteckningSortable": "2025:1568",
  "publiceringsar": "2025",
  "lopnummer": "1568",
  "rubrik": "Förordning (2025:1568) om avgifter som rör typgodkännande inom vägtrafikområdet",
  "tidsbegransadDateTime": null,
  "upphavdDateTime": null,
  "upphavdOvergangsbestammelse": false,
  "upphavdDenDagenRegeringenBestammer": false,
  "ikraftDateTime": "2026-01-01T00:00:00",
  "ikraftOvergangsbestammelse": false,
  "ikraftDenDagenRegeringenBestammer": false,
  "notis": false,
  "organisation": {
    "organisationId": 0,
    "namn": "Landsbygds- och infrastrukturdepartementet",
    "enhet": null,
    "namnOchEnhet": "Landsbygds- och infrastrukturdepartementet",
    "departementId": 30,
    "myndighetId": null
  },
  "forfattningstypNamn": "Förordning",
  "register": {
    "registerInformationId": 62331,
    "forarbeten": null,
    "eUdirektiv": false,
    "forfattningssamling": null,
    "celexnummer": null,
    "taggar": null,
    "overgangsbestammelserVidTidsbegransning": null,
    "skapadDateTime": "2025-12-19T12:35:11.6506193",
    "uppdateradDateTime": "2025-12-22T11:27:02.0217871",
    "utkastId": null,
    "publicerad": true,
    "publiceradDateTime": "2025-12-22T11:27:02.0217869",
    "arkiverad": false,
    "historisk": false,
    "utkast": false
  },
  "fulltext": {
    "fulltextInformationId": 85154,
    "upphavdGenom": null,
    "andringInford": null,
    "omtryck": null,
    "utfardadDateTime": "2025-12-18T00:00:00",
    "ovrigt": null,
    "forfattningstext": "/Träder i kraft I:2026-01-01/\r\n1 § Denna förordning tillämpas på avgifter för \r\nTransportstyrelsens tillsyn och handläggning av ärenden om \r\ntypgodkännande, enskilt EU-fordonsgodkännande och andra \r\närenden som hör samman med sådana godkännanden enligt \r\n\r\n- förordningen (1998:1709) om avgaskrav för vissa \r\nförbränningsmotordrivna mobila maskiner,\r\n\r\n- förordningen (2004:865) om kör- och vilotider samt \r\nfärdskrivare, m.m., \r\n\r\n- fordonsförordningen (2009:211), och \r\n\r\n- avgasreningsförordningen (2011:345). \r\n\r\n2 § Denna förordning är meddelad med stöd av \r\n\r\n- 1 § andra stycket 2 och 3 lagen (1975:88) med bemyndigande \r\natt meddela föreskrifter om trafik, transporter och \r\nkommunikationer i fråga om 3-6 och 12-18 §§, \r\n\r\n- 12 § första stycket lagen (1998:1707) om åtgärder mot buller \r\noch avgaser från mobila maskiner i fråga om 3-6, 8-11 och 14-\r\n18 §§, \r\n\r\n- 5 kap. 8 § tredje stycket 6 och 7 fordonslagen (2002:574) i \r\nfråga om 3-11 och 14-18 §§, \r\n\r\n- 34 § första stycket 12 avgasreningslagen (2011:318) i fråga \r\nom 3-6, 8-11 och 14-18 §§, \r\n\r\n- 8 kap. 11 § regeringsformen i fråga om 19 §, och \r\n\r\n- 8 kap. 7 § regeringsformen i fråga om övriga bestämmelser. \r\n\r\n3 § Transportstyrelsen ska ta ut avgifter enligt denna \r\nförordning och får disponera inkomsterna från avgifterna. \r\n\r\nOrdförklaring\r\n\r\n4 § Med löpande avgift avses i denna förordning en avgift som \r\ntas ut efter tidsåtgång för varje påbörjad \r\ntrettiominutersperiod. Den löpande avgiften är 900 kronor. \r\n\r\nAvgifter för tekniska tjänster och för laboratorier för att \r\nutföra funktionstester\r\n\r\n5 § För prövning av en ansökan om att utses till teknisk \r\ntjänst eller laboratorium för att utföra funktionstester ska \r\nföljande avgifter tas ut: \r\n\r\n1. en ansökningsavgift på 3 400 kronor, \r\n\r\n2. en löpande avgift, och \r\n\r\n3. en avgift som motsvarar godkännandemyndighetens \r\nkonsultkostnader i samband med handläggningen. \r\n\r\nEn ansökningsavgift enligt första stycket 1 ska inte tas ut \r\nför en ansökan som endast handlar om att ta bort eller lägga \r\ntill en rättsakt som en utsedd teknisk tjänst ska omfatta \r\neller endast avser en annan mindre ändring. \r\n\r\n6 § En årsavgift ska tas ut med 10 500 kronor för den \r\nhandläggning som behövs för att löpande kontrollera att den \r\nsom är utsedd som teknisk tjänst eller som laboratorium för \r\natt utföra funktionstester uppfyller kraven för att vara \r\nutsedd. \r\n\r\nEndast en årsavgift ska tas ut av den som är utsedd som \r\nteknisk tjänst enligt flera av de förordningar som anges i 1 § \r\neller som är utsedd som både teknisk tjänst och laboratorium \r\nför att utföra funktionstester. \r\n\r\n7 § För den övervakning av en teknisk tjänst som ska ske \r\nenligt Europaparlamentets och rådets förordning (EU) 2018/858 \r\nav den 30 maj 2018 om godkännande av och marknadskontroll över \r\nmotorfordon och släpfordon till dessa fordon samt av system, \r\nkomponenter och separata tekniska enheter som är avsedda för \r\nsådana fordon, om ändring av förordningarna (EG) nr 715/2007 \r\noch (EG) nr 595/2009 samt om upphävande av direktiv 2007/46/EG \r\nska följande avgifter tas ut: \r\n\r\n1. en löpande avgift, och \r\n\r\n2. en avgift som motsvarar godkännandemyndighetens \r\nkonsultkostnader i samband med handläggningen. \r\n\r\nAvgifter för tillverkare\r\n\r\n8 § För en inledande bedömning av en tillverkare ska följande \r\navgifter tas ut: \r\n\r\n1. en ansökningsavgift på 3 400 kronor, \r\n\r\n2. en löpande avgift, och \r\n\r\n3. en avgift som motsvarar godkännandemyndighetens \r\nkonsultkostnader i samband med handläggningen. \r\n\r\n9 § För fortlöpande kontroll av en tillverkare ska följande \r\navgifter tas ut: \r\n\r\n1. en löpande avgift, och \r\n\r\n2. en avgift som motsvarar godkännandemyndighetens \r\nkonsultkostnader i samband med handläggningen. \r\n\r\n10 § För prövning av en ansökan om typgodkännande för en typ \r\nav fordon, motor, motorfamilj, system, komponent eller separat \r\nteknisk enhet ska följande avgifter tas ut: \r\n\r\n1. en ansökningsavgift på 3 400 kronor, \r\n\r\n2. en löpande avgift, och \r\n\r\n3. en avgift som motsvarar godkännandemyndighetens \r\nkonsultkostnader i samband med handläggningen. \r\n\r\nOm ansökan avser ändring av ett typgodkännande ska avgift tas \r\nut enligt första stycket, med den skillnaden att \r\nansökningsavgiften är 1 000 kronor. \r\n\r\n11 § En löpande avgift ska tas ut för handläggning av \r\n\r\n1. andra ärenden än de som avses i 10 § i fråga om \r\ntypgodkännande för en typ av fordon, motor, motorfamilj, \r\nsystem, komponent eller separat teknisk enhet, och \r\n\r\n2. en ansökan om ett enskilt EU-fordonsgodkännande enligt \r\nEuropaparlamentets och rådets förordning (EU) 2018/858. \r\n\r\n12 § För handläggning av ärenden om färdskrivare som avser \r\ntypgodkännande av en typ av fordonsenhet, rörelsesensor, \r\ndiagramblad eller färdskrivarkort ska följande avgifter tas \r\nut: \r\n\r\n1. en ansökningsavgift på 3 400 kronor, \r\n\r\n2. en löpande avgift, och \r\n\r\n3. en avgift som motsvarar Transportstyrelsens \r\nkonsultkostnader i samband med handläggningen. \r\n\r\nOm ärendet avser ändring av ett typgodkännande ska avgift tas \r\nut enligt första stycket, med den skillnaden att \r\nansökningsavgiften är 1 000 kronor. \r\n\r\n13 § För utfärdande av ett funktionsintyg ska följande \r\navgifter tas ut: \r\n\r\n1. en löpande avgift, och \r\n\r\n2. en avgift som motsvarar Transportstyrelsens \r\nkonsultkostnader i samband med handläggningen. \r\n\r\nAvgifter för tillsyn\r\n\r\n14 § För tillsyn som Transportstyrelsen utför i egenskap av \r\ngodkännandemyndighet för typgodkännande ska följande avgifter \r\ntas ut: \r\n\r\n1. en löpande avgift, och \r\n\r\n2. en avgift som motsvarar myndighetens konsultkostnader i \r\nsamband med handläggningen. \r\n\r\nAvgifter för förrättning utomlands\r\n\r\n15 § Utöver avgifter enligt 5-14 §§, ska vid en förrättning \r\nsom utförs utanför Sverige avgifter tas ut för restid och \r\nfaktiska resekostnader för varje tjänsteman och resa. Avgift \r\nför restid tas ut som en löpande avgift för högst åtta timmar \r\nper tjänsteman och väg. Avgift för faktiska resekostnader tas \r\nut för transport, boende, traktamente och övriga kostnader som \r\nföranleds av förrättningen. \r\n\r\nAvgifter när en förrättning avbryts\r\n\r\n16 § Om en förrättning avbryts innan Transportstyrelsen \r\nslutligt har avgjort ärendet ska myndigheten, utöver en \r\neventuell ansökningsavgift, ta ut de avgifter enligt denna \r\nförordning som avser de kostnader som myndigheten har haft i \r\närendet. \r\n\r\nPåminnelseavgift\r\n\r\n17 § En påminnelseavgift ska tas ut med 300 kronor för \r\nadministrativa kostnader vid en skriftlig \r\nbetalningspåminnelse.\r\n\r\nAvgiftsbefrielse\r\n\r\n18 § Transportstyrelsen får i enskilda fall besluta att helt \r\neller delvis sätta ned en avgift om det finns synnerliga skäl. \r\n\r\nBemyndigande\r\n\r\n19 § Transportstyrelsen får meddela föreskrifter om \r\nverkställigheten av denna förordning.\r\n\r\nÖverklagande\r\n\r\n20 § I 40 § förvaltningslagen (2017:900) finns bestämmelser om \r\növerklagande till allmän förvaltningsdomstol.",
    "skapadDateTime": "2025-12-19T12:35:11.650588",
    "uppdateradDateTime": "2025-12-22T11:27:02.0218195",
    "utkastId": null,
    "publicerad": true,
    "publiceradDateTime": "2025-12-22T11:27:02.0218192",
    "arkiverad": false,
    "historisk": false,
    "utkast": false
  },
  "andringsforfattningar": [],
  "skapadDateTime": "2025-12-19T12:35:11.6505349",
  "uppdateradDateTime": "2025-12-22T11:27:02.0216116",
  "publicerad": true,
  "publiceradDateTime": "2025-12-22T11:27:02.0216114",
  "arkiverad": false,
  "historisk": false,
  "utkast": false,
  "dokumenttyp": "SFS"
}