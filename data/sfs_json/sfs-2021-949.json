{
  "grundforfattningId": 62521,
  "previousId": 61838,
  "beteckning": "2021:949",
  "beteckningSortable": "2021:949",
  "publiceringsar": "2021",
  "lopnummer": "949",
  "rubrik": "Förordning (2021:949) om skydd för personer som rapporterar om missförhållanden",
  "tidsbegransadDateTime": null,
  "upphavdDateTime": null,
  "upphavdOvergangsbestammelse": false,
  "upphavdDenDagenRegeringenBestammer": false,
  "ikraftDateTime": "2021-12-17T11:00:00",
  "ikraftOvergangsbestammelse": true,
  "ikraftDenDagenRegeringenBestammer": false,
  "notis": false,
  "organisation": {
    "organisationId": 0,
    "namn": "Arbetsmarknadsdepartementet",
    "enhet": "ARM",
    "namnOchEnhet": "Arbetsmarknadsdepartementet ARM",
    "departementId": 11,
    "myndighetId": null
  },
  "forfattningstypNamn": "Förordning",
  "register": {
    "registerInformationId": 62518,
    "forarbeten": "direktiv (EU) 2019/1937",
    "eUdirektiv": true,
    "forfattningssamling": null,
    "celexnummer": null,
    "taggar": null,
    "overgangsbestammelserVidTidsbegransning": null,
    "skapadDateTime": "2026-01-02T15:17:55.1712945",
    "uppdateradDateTime": "2026-01-02T15:18:26.5568917",
    "utkastId": null,
    "publicerad": true,
    "publiceradDateTime": "2026-01-02T15:18:26.5568914",
    "arkiverad": false,
    "historisk": false,
    "utkast": false
  },
  "fulltext": {
    "fulltextInformationId": 85341,
    "upphavdGenom": null,
    "andringInford": "t.o.m. SFS 2025:1157",
    "omtryck": null,
    "utfardadDateTime": "2021-10-28T00:00:00",
    "ovrigt": null,
    "forfattningstext": "1 kap. Inledande bestämmelser\r\n\r\nFörordningens innehåll \r\n\r\n1 § Denna förordning innehåller bestämmelser om myndigheter \r\nsom är behöriga att genom externa rapporteringskanaler och \r\nförfaranden för rapportering och uppföljning ta emot, följa \r\nupp och lämna återkoppling på rapporter om missförhållanden i \r\nenlighet med lagen (2021:890) om skydd för personer som \r\nrapporterar om missförhållanden. \r\n\r\nFörordningen innehåller även bestämmelser om tillsyn över att \r\nverksamhetsutövare uppfyller skyldigheten att ha interna \r\nrapporteringskanaler och förfaranden för rapportering och \r\nuppföljning enligt samma lag. \r\n\r\nFörordningen är meddelad med stöd av 8 kap. 7 § \r\nregeringsformen. \r\n\r\nMyndigheter inom försvars- och säkerhetsområdet\r\n\r\n2 § Med myndigheter inom försvars- och säkerhetsområdet enligt \r\n1 kap. 3 § första stycket 2 lagen (2021:890) om skydd för \r\npersoner som rapporterar om missförhållanden, i vilkas \r\nverksamhet rapportering av information som rör nationell \r\nsäkerhet undantas från lagens tillämpningsområde, avses\r\n\r\n- Fortifikationsverket,\r\n\r\n- Försvarsmakten,\r\n\r\n- Försvarets materielverk,\r\n\r\n- Försvarets radioanstalt,\r\n\r\n- Försvarsunderrättelsedomstolen,\r\n\r\n- Inspektionen för strategiska produkter,\r\n\r\n- Statens inspektion för försvarsunderrättelseverksamheten,\r\n\r\n- Säkerhetspolisen,\r\n\r\n- Totalförsvarets forskningsinstitut, och\r\n\r\n- Totalförsvarets plikt- och prövningsverk. \r\n\r\n2 kap. Externa rapporteringskanaler och förfaranden för \r\nrapportering och uppföljning \r\n\r\nBestämmelsernas förhållande till annan reglering\r\n\r\n1 § Om en annan lag eller en förordning, som genomför eller \r\nkompletterar en unionsrättsakt som ingår i del II av bilagan \r\ntill Europaparlamentets och rådets direktiv (EU) 2019/1937 av \r\nden 23 oktober 2019 om skydd för personer som rapporterar om \r\növerträdelser av unionsrätten, innehåller bestämmelser om \r\ntillhandahållande av externa rapporteringskanaler och \r\nförfaranden för rapportering och uppföljning som avviker från \r\nbestämmelserna i detta kapitel, ska de bestämmelserna \r\ntillämpas. \r\n\r\nBestämmelserna i detta kapitel ska dock komplettera de \r\nsärskilda föreskrifterna om föreskrifterna saknar motsvarande \r\nbestämmelser.\r\n\r\nBehöriga myndigheter och deras ansvarsområden\r\n\r\n2 § De myndigheter som anges i bilagan till denna förordning \r\nska vara behöriga att genom externa rapporteringskanaler och \r\nförfaranden för rapportering och uppföljning ta emot, följa \r\nupp och lämna återkoppling på rapporter om missförhållanden.\r\n\r\nI bilagan anges också inom vilka ansvarsområden myndigheterna \r\när behöriga att hantera rapporter om missförhållanden. \r\nAnsvarsområdena omfattar endast\r\n\r\n1. sådana missförhållanden som avses i 1 kap. 2 § andra \r\nstycket 1-3 lagen (2021:890) om skydd för personer som \r\nrapporterar om missförhållanden, och\r\n\r\n2. sådana missförhållanden som avses i 1 kap. 2 § första \r\nstycket lagen om skydd för personer som rapporterar om \r\nmissförhållanden och samtidigt kan utgöra brott enligt lagen \r\n(2025:327) om internationella sanktioner.\r\nFörordning (2025:332).\r\n\r\nSärskilt behörig myndighet\r\n\r\n3 § En särskilt behörig myndighet som anges i bilagan till \r\ndenna förordning ska, utöver vad som anges i 2 §, även hantera \r\nvissa uppgifter om information och statistik enligt 9 och \r\n10 §§. Myndigheten har vidare rätt att på begäran få de \r\nupplysningar som behövs för handläggningen av ett \r\nuppföljningsärende enligt 13 §.\r\n\r\nSkyldighet att utse behöriga personer eller enheter\r\n\r\n4 § En behörig myndighet ska utse personer eller enheter som \r\när behöriga att på myndighetens vägnar\r\n\r\n1. tillhandahålla information om förfarandet för rapportering \r\ntill myndigheten, \r\n\r\n2. ta emot rapporter och ha kontakt med rapporterande personer \r\nenligt 1 kap. 8 § 2 lagen (2021:890) om skydd för personer som \r\nrapporterar om missförhållanden, \r\n\r\n3. följa upp det som rapporteras, och \r\n\r\n4. lämna återkoppling om uppföljningen till rapporterande \r\npersoner.\r\n\r\n5 § De som utses som behöriga enligt 4 § ska vara oberoende \r\noch självständiga i förhållande till övriga delar av \r\nmyndigheten och behöriga personer ska ha relevant utbildning \r\nför att kunna hantera rapporter. \r\n\r\nUtformning av kanaler och förfaranden\r\n\r\n6 § En behörig myndighet ska göra de externa \r\nrapporteringskanalerna tillgängliga för rapporterande personer \r\nenligt 1 kap. 8 § 2 lagen (2021:890) om skydd för personer som \r\nrapporterar om missförhållanden.\r\n\r\n7 § En behörig myndighet ska utforma sina externa \r\nrapporteringskanaler och förfaranden för rapportering och \r\nuppföljning så att den rapporterande personen\r\n\r\n1. kan rapportera både skriftligt och muntligt och, om så \r\nbegärs, vid ett fysiskt möte inom en skälig tid,\r\n\r\n2. får en bekräftelse på att rapporten är mottagen inom sju \r\ndagar från mottagandet, om inte den rapporterande personen har \r\navsagt sig bekräftelse eller myndigheten har anledning att \r\nanta att en bekräftelse skulle avslöja personens identitet,\r\n\r\n3. får återkoppling i skälig utsträckning om åtgärder som har \r\nvidtagits vid uppföljning av rapporten och om skälen för dessa \r\ninom högst tre månader från mottagandet eller, om det finns \r\nsärskilda skäl, inom högst sex månader och i så fall även får \r\ninformation om skälen för att förlänga tidsfristen,\r\n\r\n4. får information om det slutliga resultatet av uppföljningen \r\nav rapporten, om uppföljningsärendet inte har kunnat avslutas \r\ninom tidsfristen enligt 3, och \r\n\r\n5. i förekommande fall, får information om att en uppgift som \r\nkan identifiera den rapporterande personen kommer att lämnas \r\nut och skälen för ett sådant utlämnande, om inte informationen \r\ngör att syftet med uppföljningen eller åtgärderna hindras \r\neller försvåras.\r\n\r\nInformation som behöriga myndigheter ska lämna \r\n\r\n8 § På en behörig myndighets webbplats ska det finnas tydlig \r\noch lättillgänglig information om\r\n\r\n1. de ansvarsområden inom vilka myndigheten är behörig,\r\n\r\n2. hur rapportering ska göras via de externa \r\nrapporteringskanalerna och, i förekommande fall, att \r\ntelefonsamtal kan komma att spelas in, \r\n\r\n3. sekretess och behandling av personuppgifter, \r\n\r\n4. förutsättningarna för att omfattas av skydd, ansvarsfrihet \r\noch förbud mot hindrande åtgärder och repressalier samt \r\nskadestånd enligt 2-4 kap. lagen (2021:890) om skydd för \r\npersoner som rapporterar om missförhållanden, \r\n\r\n5. rådgivning och stöd som myndigheten kan ge till den som \r\növerväger att rapportera och uppgifter om andra aktörer som \r\nockså erbjuder detta, och \r\n\r\n6. meddelarfrihet och anskaffarfrihet och, i verksamheter där \r\ndet är aktuellt, om efterforskningsförbud och \r\nrepressalieförbud. \r\n\r\n9 § Den särskilt behöriga myndigheten ska lämna tydlig och \r\nlättillgänglig information om övriga behöriga myndigheters \r\nansvarsområden och kontaktuppgifter till de myndigheterna. \r\n\r\nStatistik \r\n\r\n10 § En behörig myndighet ska varje år lämna information till \r\nden särskilt behöriga myndigheten om\r\n\r\n1. antalet rapporter som myndigheten har tagit emot under det \r\nsenaste kalenderåret,\r\n\r\n2. antalet uppföljningsärenden och andra fortsatta åtgärder \r\nsom har sin grund i ett uppföljningsärende och deras resultat, \r\noch \r\n\r\n3. uppskattad ekonomisk skada, om sådan har fastställts, och \r\nindrivna belopp som en följd av de uppföljningsärenden och \r\nfortsatta åtgärder som avser de rapporterade \r\nmissförhållandena. \r\n\r\nDen särskilt behöriga myndigheten ska varje år sammanställa \r\nden information som har lämnats av behöriga myndigheter enligt \r\nförsta stycket och rapportera informationen till Europeiska \r\nkommissionen. \r\n\r\nDen särskilt behöriga myndigheten får meddela närmare \r\nföreskrifter om när informationen ska lämnas till myndigheten \r\nenligt första stycket. \r\n\r\nRutiner för att säkerställa att rapporter endast hanteras av \r\nbehöriga personer \r\n\r\n11 § En behörig myndighet ska ha rutiner för hantering av en \r\nrapport som har tagits emot på annat sätt än genom en extern \r\nrapporteringskanal eller av någon som inte är behörig att \r\nhantera en sådan rapport. Rutinerna ska säkerställa att \r\nrapporten omedelbart vidarebefordras i oförändrat skick till \r\nnågon som är behörig att hantera den på myndighetens vägnar.\r\n\r\nÖverlämnande av rapporter \r\n\r\n12 § Om en rapport kommer in genom en extern \r\nrapporteringskanal hos en myndighet som saknar behörighet att \r\nhantera rapporter inom det område som rapporten rör, ska \r\nmyndigheten lämna över rapporten till den myndighet som är \r\nbehörig. \r\n\r\nRapporten ska anses ha kommit in till den andra myndigheten \r\ngenom en extern rapporteringskanal samma dag som den kom in \r\ntill den myndighet som först tog emot rapporten. Den myndighet \r\nsom rapporten har lämnats över till ska underrätta den \r\nrapporterande personen om överlämnandet.\r\n\r\nUpplysnings- och uppgiftsskyldigheter\r\n\r\n13 § En myndighet ska på begäran lämna de upplysningar som den \r\nsärskilt behöriga myndigheten behöver för handläggningen av \r\nett uppföljningsärende. \r\n\r\n14 § En behörig myndighet som vid handläggningen av ett \r\nuppföljningsärende bedömer att det finns skäl att inleda \r\ntillsyn med anledning av det som har framkommit i ärendet ska, \r\ntill ansvarig tillsynsmyndighet eller ansvarig \r\ntillsynsfunktion inom den behöriga myndigheten, lämna de \r\nuppgifter som är nödvändiga för att tillsynen ska kunna \r\ninledas. \r\n\r\n15 § En behörig myndighet som vid handläggningen av ett \r\nuppföljningsärende misstänker att brott har begåtts ska till \r\nPolismyndigheten lämna de uppgifter som är nödvändiga för att \r\nbrottsmisstankarna ska kunna utredas.\r\n\r\nMyndigheters översyn av kanaler och förfaranden \r\n\r\n16 § En behörig myndighet ska minst en gång vart tredje år se \r\növer sina externa rapporteringskanaler och förfaranden. \r\n\r\n3 kap. Tillsyn över verksamhetsutövares skyldighet att ha \r\ninterna rapporteringskanaler och förfaranden för rapportering \r\noch uppföljning \r\n\r\n1 § Arbetsmiljöverket ska se till att verksamhetsutövare \r\nuppfyller sina skyldigheter att ha interna \r\nrapporteringskanaler och förfaranden för rapportering och \r\nuppföljning enligt lagen (2021:890) om skydd för personer som \r\nrapporterar om missförhållanden. \r\n\r\nArbetsmiljöverket ska dock inte utöva tillsyn enligt första \r\nstycket om en verksamhetsutövare är skyldig att ha interna \r\nrapporteringskanaler och förfaranden för rapportering och \r\nuppföljning enligt annan lag eller förordning och en annan \r\nmyndighet enligt den lagen eller förordningen ska utöva \r\ntillsyn över den skyldigheten.\r\n\r\n\r\nÖvergångsbestämmelser\r\n\r\n2021:949\r\n\r\nDenna förordning träder i kraft den 17 juli 2022 i fråga om \r\n2 kap. och i övrigt den 17 december 2021.\r\n\r\n\r\nBilaga\r\n\r\nFörteckning över behöriga myndigheter och deras ansvarsområden\r\n\r\nMyndighet\t                Myndighetens ansvarsområde\r\n\r\nKonkurrensverket\t        Missförhållanden inom området \r\n                                offentlig upphandling och som \r\n                                omfattas av myndighetens \r\n                                tillsynsansvar.\r\n\r\nFastighetsmäklarinspektionen,   Missförhållanden inom området \r\nFinansinspektionen,             finansiella tjänster, produkter\r\nlänsstyrelserna i Stockholms,   och marknader och förhindrande\r\nVästra Götalands och Skåne län, av penningtvätt och\r\nRevisorsinspektionen och        finansiering av terrorism och\r\nSpelinspektionen.\t        som omfattas av myndighetens\r\n                                tillsynsansvar.\r\n                                 \r\nArbetsmiljöverket, Boverket,    Missförhållanden inom området\r\nElsäkerhetsverket, Folkhälso-   produktsäkerhet och\r\nmyndigheten, Inspektionen för   produktöverensstämmelse och\r\nstrategiska produkter,          som omfattas av myndighetens\r\nKemikalieinspektionen,          tillsynsansvar samt, när\r\nKonsumentverket, Livsmedels-    det gäller länsstyrelserna,\r\nverket, Läkemedelsverket,       omfattas av myndighetens\r\nlänsstyrelserna, Myndigheten    ansvar för tillsynsvägledning.\r\nför civilt försvar, Naturvårds-\r\nverket, Post- och telestyrelsen,\r\nStatens energimyndighet, Statens\r\njordbruksverk, Styrelsen för \r\nackreditering och teknisk \r\nkontroll och Transportstyrelsen.\r\n\r\nTransportstyrelsen\t        Missförhållanden inom området \r\n                                transportsäkerhet och som \r\n                                omfattas av myndighetens \r\n                                tillsynsansvar.\r\n\r\nHavs- och vattenmyndigheten,    Missförhållanden inom området\r\nKemikalieinspektionen,          miljöskydd och som omfattas\r\nLivsmedelsverket,               av myndighetens\r\nlänsstyrelserna, Naturvårds-    tillsynsansvar samt, när\r\nverket, Skogsstyrelsen och      det gäller länsstyrelserna,\r\nStatens jordbruksverk.\t        omfattas av myndighetens\r\n                                ansvar för tillsynsvägledning.\r\n\r\nLivsmedelsverket och            Missförhållanden inom området\r\nStrålsäkerhetsmyndigheten.      strålskydd och kärnsäkerhet\r\n                                och som omfattas av\r\n                                myndighetens tillsynsansvar.\r\n \r\nLivsmedelsverket och            Missförhållanden inom området\r\nStrålsäkerhetsmyndigheten.      strålskydd och kärnsäkerhet och \r\n                                som omfattas av myndighetens \r\n                                tillsynsansvar.\r\n\r\nLivsmedelsverket och Statens    Missförhållanden inom området\r\njordbruksverk.                  livsmedels- och fodersäkerhet, \r\n                                djurs hälsa och välbefinnande \r\n                                och som omfattas av \r\n                                myndighetens tillsynsansvar.\r\n\r\nFolkhälsomyndigheten,           Missförhållanden inom området\r\nInspektionen för vård och       folkhälsa och som omfattas av \r\nomsorg, Konsumentverket och     myndighetens tillsynsansvar.\r\nLäkemedelsverket.\r\n\r\nFinansinspektionen och          Missförhållanden inom området \r\nKonsumentverket.\t        konsumentskydd och som omfattas \r\n                                av myndighetens tillsynsansvar.\r\n\r\nFinansinspektionen,             Missförhållanden inom området \r\nInspektionen för vård och       skydd av privatlivet och \r\nomsorg, Integritetsskydds-      personuppgifter samt säkerhet\r\nmyndigheten, Livsmedelsverket,  i nätverks- och \r\nPost- och telestyrelsen,        informationssystem och som \r\nStatens energimyndighet och     omfattas av myndighetens\r\nTransportstyrelsen.             tillsynsansvar.\r\n\r\nEkobrottsmyndigheten\t        Missförhållanden inom området \r\n                                EU:s finansiella intressen \r\n                                enligt artikel 2.1 b i \r\n                                Europaparlamentets och rådets \r\n                                direktiv (EU) 2019/1937, när \r\n                                det gäller bedrägeribekämpning.\r\n\r\nSkatteverket\t                Missförhållanden inom området \r\n                                EU:s finansiella intressen \r\n                                enligt artikel 2.1 b i \r\n                                Europaparlamentets och rådets \r\n                                direktiv (EU) 2019/1937, när \r\n                                det gäller skatteområdet.\r\n\r\nRegeringskansliet\t        Missförhållanden inom området \r\n                                EU:s finansiella intressen \r\n                                enligt artikel 2.1 b i \r\n                                Europaparlamentets och rådets \r\n                                direktiv (EU) 2019/1937, när \r\n                                det gäller statsstödsområdet.\r\n\r\nKonkurrensverket\t        Missförhållanden inom området \r\n                                den inre marknaden enligt \r\n                                artikel 2.1 c i \r\n                                Europaparlamentets och rådets \r\n                                direktiv (EU) 2019/1937, när \r\n                                det gäller konkurrensområdet.\r\n\r\nRegeringskansliet\t        Missförhållanden inom området \r\n                                den inre marknaden enligt \r\n                                artikel 2.1 c i \r\n                                Europaparlamentets och rådets \r\n                                direktiv (EU) 2019/1937, när \r\n                                det gäller statsstödsområdet.\r\n\r\nSkatteverket\t                Missförhållanden inom området \r\n                                den inre marknaden enligt \r\n                                artikel 2.1 c i \r\n                                Europaparlamentets och rådets \r\n                                direktiv (EU) 2019/1937, när \r\n                                det gäller bolagsskatteområdet.\r\n\r\nFinansinspektionen,             Missförhållanden inom området\r\nFörsäkringskassan,              internationella sanktioner som \r\nKommerskollegium,               kan utgöra brott enligt lagen\r\nMigrationsverket,               (2025:327) om internationella \r\nPolismyndigheten,               sanktioner.\r\nStrålsäkerhetsmyndigheten och \r\nTullverket.\t                 \r\n\r\nArbetsmiljöverket\t        Missförhållanden som inte \r\n                                omfattas av någon annan behörig \r\n                                myndighets ansvarsområde.\r\n\r\nSärskilt behörig myndighet\t\r\n\r\nArbetsmiljöverket\r\nFörordning (2025:1157).",
    "skapadDateTime": "2026-01-02T15:17:55.1712942",
    "uppdateradDateTime": "2026-01-02T15:18:26.5569118",
    "utkastId": null,
    "publicerad": true,
    "publiceradDateTime": "2026-01-02T15:18:26.5569116",
    "arkiverad": false,
    "historisk": false,
    "utkast": false
  },
  "andringsforfattningar": [
    {
      "andringsforfattningId": 647730,
      "beteckning": "2025:332",
      "anteckningar": "ändr. 2 kap. 2 §, bil.",
      "ikraftDateTime": "2025-06-10T00:00:00",
      "ikraftOvergangsbestammelse": false,
      "ikraftDenDagenRegeringenBestammer": false,
      "forarbeten": "direktiv (EU) 2024/1226",
      "rubrik": "Förordning (2025:332) om ändring i förordningen (2021:949) om skydd för personer som rapporterar om missförhållanden",
      "lopnummer": "332",
      "celexnummer": null,
      "bihangsuppgifterTillAldreGrundforfattningar": null,
      "publiceringsar": "2025",
      "eUdirektiv": true,
      "skapadDateTime": "2026-01-02T15:17:55.1862985",
      "uppdateradDateTime": "2026-01-02T15:18:26.5569885",
      "utkastId": null,
      "publicerad": true,
      "borttagen": false,
      "publiceradDateTime": "2026-01-02T15:18:26.5569884",
      "arkiverad": false,
      "historisk": false,
      "utkast": false
    },
    {
      "andringsforfattningId": 647731,
      "beteckning": "2025:1157",
      "anteckningar": "ändr. bil.",
      "ikraftDateTime": "2026-01-01T00:00:00",
      "ikraftOvergangsbestammelse": false,
      "ikraftDenDagenRegeringenBestammer": false,
      "forarbeten": null,
      "rubrik": "Förordning (2025:1157) om ändring i förordningen (2021:949) om skydd för personer som rapporterar om missförhållanden",
      "lopnummer": "1157",
      "celexnummer": null,
      "bihangsuppgifterTillAldreGrundforfattningar": null,
      "publiceringsar": "2025",
      "eUdirektiv": false,
      "skapadDateTime": "2026-01-02T15:17:55.1862988",
      "uppdateradDateTime": "2026-01-02T15:18:26.5570083",
      "utkastId": null,
      "publicerad": true,
      "borttagen": false,
      "publiceradDateTime": "2026-01-02T15:18:26.5570083",
      "arkiverad": false,
      "historisk": false,
      "utkast": false
    }
  ],
  "skapadDateTime": "2026-01-02T15:17:55.1712934",
  "uppdateradDateTime": "2026-01-02T15:18:26.5566837",
  "publicerad": true,
  "publiceradDateTime": "2026-01-02T15:18:26.5566836",
  "arkiverad": false,
  "historisk": false,
  "utkast": false,
  "dokumenttyp": "SFS"
}