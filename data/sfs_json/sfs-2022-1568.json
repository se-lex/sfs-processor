{
  "grundforfattningId": 62470,
  "previousId": 61705,
  "beteckning": "2022:1568",
  "beteckningSortable": "2022:1568",
  "publiceringsar": "2022",
  "lopnummer": "1568",
  "rubrik": "Lag (2022:1568) om Sveriges riksbank",
  "tidsbegransadDateTime": null,
  "upphavdDateTime": null,
  "upphavdOvergangsbestammelse": false,
  "upphavdDenDagenRegeringenBestammer": false,
  "ikraftDateTime": "2023-01-01T00:00:00",
  "ikraftOvergangsbestammelse": true,
  "ikraftDenDagenRegeringenBestammer": false,
  "notis": false,
  "organisation": {
    "organisationId": 0,
    "namn": "Finansdepartementet",
    "enhet": null,
    "namnOchEnhet": "Finansdepartementet",
    "departementId": 6,
    "myndighetId": null
  },
  "forfattningstypNamn": "Lag",
  "register": {
    "registerInformationId": 62467,
    "forarbeten": "Prop. 2021/22:41, bet. 2022/23:KU8, rskr. 2022/23:24",
    "eUdirektiv": false,
    "forfattningssamling": null,
    "celexnummer": null,
    "taggar": null,
    "overgangsbestammelserVidTidsbegransning": null,
    "skapadDateTime": "2026-01-02T14:12:31.3716764",
    "uppdateradDateTime": "2026-01-02T14:12:50.3839872",
    "utkastId": null,
    "publicerad": true,
    "publiceradDateTime": "2026-01-02T14:12:50.3839871",
    "arkiverad": false,
    "historisk": false,
    "utkast": false
  },
  "fulltext": {
    "fulltextInformationId": 85290,
    "upphavdGenom": null,
    "andringInford": "t.o.m. SFS 2025:1024",
    "omtryck": null,
    "utfardadDateTime": "2022-11-24T00:00:00",
    "ovrigt": null,
    "forfattningstext": "1 kap. Allmänna bestämmelser\r\n\r\nLagens innehåll\r\n\r\n1 § Denna lag innehåller bestämmelser om Sveriges riksbanks \r\n(Riksbanken) verksamhet, organisation och kapital. I lagen \r\nfinns också bestämmelser om finansiella företag, företag som \r\nbedriver verksamhet som påverkar tillgången till kontanter i \r\nSverige och företag som bedriver verksamhet som är av särskild \r\nbetydelse för genomförandet av betalningar.\r\n\r\nDefinition av finansiella företag\r\n\r\n2 § Med finansiella företag avses\r\n\r\n1. juridiska personer som står under tillsyn av \r\nFinansinspektionen, \r\n\r\n2. utländska juridiska personer som \r\n\r\na) i hemlandet står under motsvarande tillsyn som de företag \r\nsom avses i 1, och \r\n\r\nb) bedriver verksamhet i Sverige, \r\n\r\n3. AP-fonder, och \r\n\r\n4. Svenska skeppshypotekskassan.\r\n\r\nRiksbankens ställning\r\n\r\n3 § Riksbanken är enligt 9 kap. 13 § regeringsformen rikets \r\ncentralbank och en myndighet under riksdagen.\r\n\r\nRiksbanken har tillgångar som den förvaltar. Staten garanterar \r\nRiksbankens förpliktelser.\r\n\r\nEuropeiska centralbankssystemet\r\n\r\n4 § Riksbanken ingår i Europeiska centralbankssystemet och är \r\ndelägare i Europeiska centralbanken.\r\n\r\nAllmänna krav på verksamheten\r\n\r\n5 § Riksbanken får bara bedriva eller delta i sådan verksamhet \r\nsom har stöd i lag eller unionsrätten.\r\n\r\n6 § Riksbanken får inte lämna krediter till eller förvärva \r\nskuldförbindelser direkt från\r\n\r\n1. staten, kommuner, regioner eller kommunalförbund eller \r\njuridiska personer som staten, regioner, kommuner eller \r\nkommunalförbund, var för sig eller tillsammans, har ett direkt \r\neller indirekt rättsligt bestämmande inflytande över, eller\r\n\r\n2. institutioner, organ eller byråer inom Europeiska unionen, \r\nsom inte är centralbanker. \r\n\r\nRiksbanken får dock \r\n\r\n1. förvärva skuldförbindelser på andrahandsmarknaden enligt \r\n2 kap. 4 § första stycket 3 och 4 och 3 kap. 6 § 2 och 3, \r\n\r\n2. lämna staten sådana krediter som avses i 3 kap. 3 § andra \r\nstycket, och \r\n\r\n3. lämna krediter till eller förvärva skuldförbindelser direkt \r\nfrån offentligt ägda kreditinstitut under samma \r\nförutsättningar som gäller för andra kreditinstitut enligt \r\ndenna lag. \r\n\r\n7 § I Riksbankens verksamhet ska hög effektivitet eftersträvas \r\noch god hushållning med statens medel iakttas.\r\n\r\n8 § Riksbanken får vidta en åtgärd bara om\r\n\r\n1. åtgärden kan antas leda till det avsedda resultatet, \r\n\r\n2. åtgärden inte är mer långtgående än vad som behövs, och\r\n\r\n3. det avsedda resultatet står i rimlig proportion till de \r\nkostnader och risker som åtgärden medför för Riksbankens och \r\nstatens finanser.\r\n\r\nOm en åtgärd innebär ett ingrepp i ett enskilt intresse \r\ntillämpas 5 § tredje stycket förvaltningslagen (2017:900). \r\n\r\n9 § Riksbanken ska följa den allmänna ekonomiska utvecklingen \r\noch utvecklingen på de finansiella marknaderna.\r\n\r\nRiksbanken ska identifiera hot mot en hållbar utveckling som \r\npåverkar förutsättningarna för verksamheten enligt denna lag.\r\n\r\nForskning\r\n\r\n10 § Riksbanken får bedriva och ekonomiskt bidra till \r\nforskning som har betydelse för myndighetens verksamhet.\r\n\r\nStatistik\r\n\r\n11 § En av Riksbankens grundläggande uppgifter är att samla in \r\nden statistik som behövs enligt stadgan för Europeiska \r\ncentralbankssystemet och Europeiska centralbanken.\r\n\r\nRiksbanken ska löpande framställa och offentliggöra statistik \r\növer finansmarknaderna, betalningsbalanser och \r\nutlandsställningen. \r\n\r\nRiksbanken får också framställa och offentliggöra statistik \r\nsom behövs\r\n\r\n1. för att banken ska kunna utföra sina uppgifter enligt denna \r\nlag, eller \r\n\r\n2. för samarbetet inom Europeiska centralbankssystemet, Banken \r\nför internationell betalningsutjämning, Internationella \r\nvalutafonden eller andra internationella organisationer. \r\n\r\nReferensvärden\r\n\r\n12 § Riksbanken får tillhandahålla och offentliggöra \r\nreferensvärden enligt Europaparlamentets och rådets förordning \r\n(EU) 2016/1011 av den 8 juni 2016 om index som används som \r\nreferensvärden för finansiella instrument och finansiella \r\navtal eller för att mäta investeringsfonders resultat, och om \r\nändring av direktiven 2008/48/EG och 2014/17/EU och förordning \r\n(EU) nr 596/2014.\r\n\r\nRiksbanken får ta ut avgifter från dem som använder \r\nreferensvärden enligt första stycket.\r\n\r\n2 kap. Penningpolitik\r\n\r\nAllmänna bestämmelser\r\n\r\n1 § Det överordnade målet för Riksbanken är att upprätthålla \r\nvaraktigt låg och stabil inflation (prisstabilitetsmålet). \r\nUtan att åsidosätta prisstabilitetsmålet ska Riksbanken \r\ndessutom bidra till en balanserad utveckling av produktion och \r\nsysselsättning (realekonomiska hänsyn).\r\n\r\n2 § Riksbanken ska tillämpa det växelkurssystem som regeringen \r\nhar beslutat om enligt lagen (1998:1404) om valutapolitik.\r\n\r\n3 § Riksbanken ska, efter riksdagens godkännande, besluta om \r\nprecisering av prisstabilitetsmålet.\r\n\r\nUppgifter och befogenheter\r\n\r\n4 § Riksbanken får, i förhållande till finansiella företag,\r\n\r\n1. ta emot inlåning, \r\n\r\n2. lämna krediter i svenska kronor och utländsk valuta mot \r\nbetryggande säkerhet,\r\n\r\n3. ingå återköpsavtal i finansiella instrument, \r\n\r\n4. ingå återköpsavtal i utländsk valuta mot svenska kronor i \r\nlikviditetsstyrande syfte, och\r\n\r\n5. köpa och sälja svenska statspapper.\r\n\r\nRiksbanken ska bestämma styrränta för transaktioner som anges \r\ni första stycket 1-3. \r\n\r\n5 § Riksbanken får\r\n\r\n1. genomföra valutainterventioner,\r\n\r\n2. ge ut och omsätta egna skuldebrev i svenska kronor, och \r\n\r\n3. om det finns synnerliga skäl köpa och sälja andra \r\nfinansiella instrument än sådana statspapper som avses i 4 § \r\nförsta stycket 5. \r\n\r\n6 § Riksbanken får kräva att en viss andel av ett finansiellt \r\nföretags placeringar eller förbindelser ska motsvaras av \r\nföretagets inlåning i Riksbanken (kassakrav).\r\nLag (2024:1372).\r\n\r\nInformation\r\n\r\n7 § Riksbanken ska skyndsamt informera det statsråd som \r\nregeringen utser om viktiga penningpolitiska beslut som banken \r\nhar fattat.\r\n\r\n3 kap. Det finansiella systemet\r\n\r\nAllmänna bestämmelser\r\n\r\n1 § Riksbanken ska, utan att åsidosätta prisstabilitetsmålet, \r\nbidra till att det finansiella systemet är stabilt och \r\neffektivt, inbegripet att allmänheten ska kunna göra \r\nbetalningar.\r\n\r\nUppgifter och befogenheter\r\n\r\nBetalningar\r\n\r\n2 § Riksbanken ska tillhandahålla system för avveckling av \r\nbetalningar.\r\n\r\nRiksbanken bestämmer vilka finansiella företag och myndigheter \r\nsom får delta i bankens system för avveckling av betalningar. \r\nBanken får ta ut avgifter från deltagarna. \r\n\r\n3 § Riksbanken får, i fråga om bankens system för avveckling \r\nav betalningar,\r\n\r\n1. ta emot inlåning från deltagarna, och\r\n\r\n2. mot betryggande säkerhet lämna kortfristiga krediter i \r\nsvenska kronor till deltagarna i syfte att främja systemets \r\nfunktionssätt. \r\n\r\nEn kredit enligt första stycket 2 får lämnas till \r\nRiksgäldskontoret om den\r\n\r\n1. inte löper längre än 24 timmar, och \r\n\r\n2. är förenlig med de åtaganden som följer av Sveriges \r\nmedlemskap i Europeiska unionen. \r\n\r\nRiksgäldskontoret behöver inte ställa säkerhet.\r\n\r\n4 § Riksbanken ska ta emot betalningar till staten och \r\nförmedla utbetalningar för statens räkning.\r\n\r\nRiksbanken får ta emot inlåning från staten.\r\n\r\n5 § Riksbanken får medverka i andra avvecklings-, betalnings- \r\noch clearingsystem inom Europeiska ekonomiska samarbetsområdet \r\nän sådana som avses i 2 §.\r\n\r\nGenerellt likviditetsstöd\r\n\r\n6 § Om det behövs för att motverka en allvarlig störning i det \r\nfinansiella systemet i Sverige, får Riksbanken\r\n\r\n1. mot betryggande säkerhet lämna krediter i svenska kronor \r\neller utländsk valuta till \r\n\r\na) finansiella företag som avses i 1 kap. 2 § 1,\r\n\r\nb) finansiella företag som avses i 1 kap. 2 § 2 och bedriver \r\nverksamhet från filial i Sverige,\r\n\r\nc) finansiella företag som avses i 1 kap. 2 § 1 och 2 och är \r\ncentrala motparter. \r\n\r\n2. ingå återköpsavtal med finansiella företag som avses i 1, \r\noch\r\n\r\n3. om det finns synnerliga skäl köpa och sälja finansiella \r\ninstrument till förutbestämda priser i syfte att tillfälligt \r\nstödja systemviktiga finansiella marknaders funktionssätt. \r\n\r\nSärskilt likviditetsstöd\r\n\r\n7 § Riksbanken får mot säkerhet och på andra särskilda villkor \r\nlämna krediter i svenska kronor eller utländsk valuta till ett \r\nlivskraftigt finansiellt företag som avses i 6 § i syfte att \r\ntillfälligt tillgodose företagets behov av likviditet, om\r\n\r\n1. det behövs för att motverka en allvarlig störning i det \r\nfinansiella systemet i Sverige, eller \r\n\r\n2. det finns andra synnerliga skäl.\r\n\r\nÖvervakning\r\n\r\n8 § Riksbanken ska övervaka\r\n\r\n1. avvecklings-, betalnings- och clearingsystem, \r\n\r\n2. kontoföring av finansiella instrument,\r\n\r\n3. transaktionsregister, och \r\n\r\n4. annan verksamhet som är av särskild betydelse för den \r\nfinansiella infrastrukturen i Sverige. \r\n\r\nRiksbanken ska följa betalningsmarknadens utveckling.\r\n\r\n9 § Riksbanken ska bedöma om det finansiella systemet är \r\nstabilt och effektivt, identifiera risker för allvarliga \r\nstörningar eller betydande effektivitetsförluster och redovisa \r\nsina bedömningar.\r\n\r\nOm Riksbanken bedömer att dessa risker kan påverka andra \r\nmyndigheters verksamhet, ska banken underrätta dessa \r\nmyndigheter och andra berörda. \r\n\r\nKrisförberedande arbete\r\n\r\n10 § Riksbanken ska ha en god förmåga att motverka allvarliga \r\nstörningar i det finansiella systemet i Sverige. Riksbanken \r\nska identifiera likviditetsstödjande åtgärder som kan användas \r\nför att motverka sådana störningar.\r\n\r\nRiksbanken får delta i krisförberedande arbete i Sverige och \r\nutomlands. \r\n\r\nSamverkan\r\n\r\n11 § Riksbanken ska\r\n\r\n1. ge Finansinspektionen tillfälle att yttra sig innan \r\nRiksbanken fattar beslut i viktigare frågor som har samband \r\nmed det finansiella systemets stabilitet och effektivitet \r\neller som berör Finansinspektionens tillsynsverksamhet, \r\n\r\n2. ge Riksgäldskontoret tillfälle att yttra sig innan \r\nRiksbanken fattar beslut i viktigare frågor som har samband \r\nmed myndighetens verksamhet enligt lagen (2015:1016) om \r\nresolution, och \r\n\r\n3. ge stödmyndigheten tillfälle att yttra sig innan Riksbanken \r\nfattar beslut i viktigare frågor som har samband med \r\nmyndighetens verksamhet enligt lagen (2015:1017) om \r\nförebyggande statligt stöd till kreditinstitut. \r\n\r\nRiksbanken ska lämna den myndighet som banken samverkar med de \r\nuppgifter som myndigheten behöver för samverkan.\r\n\r\nFörsta stycket gäller inte om ett beslut är brådskande. I så \r\nfall ska Riksbanken utan dröjsmål underrätta berörda \r\nmyndigheter om beslutet. \r\n\r\nInformation\r\n\r\n12 § Riksbanken ska\r\n\r\n1. informera det statsråd som regeringen utser innan \r\nRiksbanken beslutar om en kredit enligt 7 §,\r\n\r\n2. underrätta regeringen, Finansinspektionen, \r\nRiksgäldskontoret och stödmyndigheterna enligt lagen \r\n(2015:1017) om förebyggande statligt stöd till kreditinstitut \r\noch om stabilitetsfonden och lagen (2022:739) med \r\nkompletterande bestämmelser till EU:s förordning om \r\nåterhämtning och resolution av centrala motparter om \r\ngenomförda likviditetsstödjande åtgärder och lämna de \r\nuppgifter som behövs, och \r\n\r\n3. underrätta myndigheter med ansvar för gruppbaserad tillsyn \r\ninom Europeiska ekonomiska samarbetsområdet om en sådan \r\nkritisk situation som avses i 6 kap. 3 § första stycket 7 \r\nlagen (2014:968) om särskild tillsyn över kreditinstitut och \r\nvärdepappersbolag. \r\n\r\n4 kap. Kontanter och andra betalningsmedel\r\n\r\nAllmänna bestämmelser\r\n\r\n1 § Sveriges valuta benämns krona. En krona består av 100 öre.\r\n\r\nRiksbanken ska bidra till att det finns tillgång till sedlar \r\noch mynt i kronor (kontanter) i betryggande utsträckning i \r\nhela Sverige.\r\n\r\nUppgifter och befogenheter\r\n\r\nKontantutgivning\r\n\r\n2 § Riksbanken ska själv eller genom någon annan ge ut och \r\nlösa in kontanter.\r\n\r\n3 § Sedlar får ges ut med valörerna tjugo, femtio, etthundra, \r\ntvåhundra, femhundra och ettusen kronor.\r\n\r\nMynt får ges ut med valörerna en krona, två kronor, fem kronor \r\noch tio kronor. Minnes- eller jubileumsmynt får ges ut även \r\nmed andra valörer.\r\n\r\n4 § Riksbanken får lösa in kontanter som är skadade eller \r\nförslitna.\r\n\r\nRiksbanken får lösa in kontanter som har upphört att vara \r\nlagliga betalningsmedel, om det finns särskilda skäl.\r\n\r\nRiksbanken får ta ut avgifter vid inlösen av kontanter.\r\n\r\nTillverkning av kontanter\r\n\r\n5 § Riksbanken får själv eller genom någon annan tillverka \r\nkontanter, medaljer och liknande föremål.\r\n\r\nDepåer\r\n\r\n6 § Riksbanken ska själv eller genom någon annan \r\ntillhandahålla minst fem platser för lagring och ut- och \r\ninlämning av sedlar i Sverige (depåer).\r\n\r\nDet ska finnas minst en depå i \r\n\r\n1. Norrbottens eller Västerbottens län, och \r\n\r\n2. Jämtlands eller Västernorrlands län.\r\n\r\nRiksbanken bestämmer vilka företag som ska få tillgång till \r\ndepåerna. Banken får ta ut avgifter av dessa företag. \r\n\r\n7 § Riksbanken får betala räntekostnadsersättning eller lämna \r\nräntefri kredit till företag som avskilt och lagrat kontanter.\r\n\r\nÖvervakning\r\n\r\n8 § Riksbanken ska följa, analysera och vid behov samordna \r\nhanteringen av kontanter i Sverige.\r\n\r\nEtt företag som bedriver verksamhet som påverkar tillgången \r\ntill kontanter i Sverige ska underrätta Riksbanken om \r\nföretaget avser att upphöra med denna verksamhet.\r\n\r\nDigitala betalningsmedel\r\n\r\n9 § Riksbanken får, efter riksdagens medgivande, ge ut \r\ndigitala betalningsmedel.\r\n\r\nBeredskapspengar\r\n\r\n10 § Vid höjd beredskap får Riksbanken ge ut beredskapspengar.\r\n\r\nKontanter som har förändrats eller bearbetats\r\n\r\n11 § Kontanter som har förändrats eller bearbetats får inte \r\nspridas.\r\n\r\nLagliga betalningsmedel\r\n\r\n12 § Kontanter och beredskapspengar är lagliga \r\nbetalningsmedel.\r\n\r\n5 kap. Fredstida krissituationer och höjd beredskap\r\n\r\nAllmänna bestämmelser\r\n\r\n1 § Riksbanken ska ha en god förmåga att upprätthålla sin \r\nverksamhet under fredstida krissituationer och vid höjd \r\nberedskap, inbegripet att allmänheten ska kunna göra \r\nbetalningar under fredstida krissituationer och vid höjd \r\nberedskap.\r\n\r\nUppgifter och befogenheter\r\n\r\n2 § Riksbanken ska planera och förbereda för att kunna \r\nfortsätta sin verk-samhet under fredstida krissituationer och \r\nvid höjd beredskap. Riksbanken ska beakta totalförsvarets \r\nkrav.\r\n\r\n3 § Riksbanken ska genomföra gemensamma utbildningar och \r\növningar för bankens egen personal och för arbets- och \r\nuppdragstagare i företag som bedriver verksamhet som är av \r\nsärskild betydelse för genomförandet av betalningar.\r\n\r\n4 § Ett företag som bedriver verksamhet som är av särskild \r\nbetydelse för genomförandet av betalningar ska\r\n\r\n1. planera och förbereda för att kunna fortsätta verksamhet \r\nsom avser betalningar under fredstida krissituationer och vid \r\nhöjd beredskap, \r\n\r\n2. delta i verksamhet enligt 2 och 3 §§, och\r\n\r\n3. se till att arbets- och uppdragstagare får den utbildning \r\noch övning som behövs.\r\n\r\nRiksbanken ska övervaka att ett företag uppfyller sina \r\nskyldigheter enligt första stycket.\r\n\r\n5 § När det gäller företag som bedriver verksamhet som är av \r\nsärskild betydelse för genomförandet av betalningar får \r\nRiksbanken, i den omfattning som behövs för att allmänheten \r\nska kunna göra betalningar vid höjd beredskap, besluta\r\n\r\n1. hos vilka arbets- eller uppdragsgivare allmän tjänsteplikt \r\nska fullgöras, och\r\n\r\n2. vilka arbets- eller uppdragstagare som ska omfattas av \r\nallmän tjänsteplikt. \r\n\r\nEtt beslut enligt första stycket får avse arbets- och \r\nuppdragstagare som inte tas i anspråk av totalförsvaret i \r\növrigt.\r\n\r\nTystnadsplikt\r\n\r\n6 § Den som på grund av bestämmelser i detta kapitel har fått \r\nkännedom om en enskilds affärs- eller driftförhållanden eller \r\nförhållanden av betydelse för totalförsvaret eller annars för \r\nSveriges säkerhet får inte obehörigen röja eller utnyttja vad \r\nhan eller hon har fått veta.\r\n\r\nI Riksbankens verksamhet tillämpas i stället bestämmelserna i \r\noffentlighets- och sekretesslagen (2009:400).\r\n\r\nInformation\r\n\r\n7 § Under fredstida krissituationer och vid höjd beredskap ska \r\nRiksbanken hålla regeringen och Riksgäldskontoret underrättade \r\nom viktigare frågor.\r\n\r\n6 kap. Internationell verksamhet\r\n\r\nAllmänna bestämmelser\r\n\r\n1 § Riksbanken får verka som förbindelseorgan i förhållande \r\ntill internationella finansorgan som Sverige är medlem i.\r\n\r\nRiksbanken får delta i sådant internationellt samarbete som\r\n\r\n1. har betydelse för bankens verksamhet, eller\r\n\r\n2. rör kunskapsutbyte med andra centralbanker.\r\n\r\nRiksbanken ska i sin internationella verksamhet utgå från \r\nregeringens och riksdagens övergripande ståndpunkter inom \r\nolika politikområden.\r\n\r\nUppgifter och befogenheter\r\n\r\nInternationella valutafonden\r\n\r\n2 § Riksbanken får vara finansiell motpart till \r\nInternationella valutafonden. Riksbanken får också förvärva \r\nsärskilda dragningsrätter.\r\n\r\nRiksbanken ska fullgöra de skyldigheter som följer av Sveriges \r\ndeltagande i Internationella valutafondens system för \r\nsärskilda dragningsrätter.\r\n\r\n3 § Riksbanken får, i fråga om Internationella valutafonden,\r\n\r\n1. efter riksdagens medgivande, lämna krediter eller delta i \r\nannan finansiering som inte avser låginkomstländer, och \r\n\r\n2. göra en framställning till regeringen om att \r\n\r\na) tillskjuta insatskapital, eller \r\n\r\nb) lämna krediter eller delta i annan finansiering som avser \r\nlåginkomstländer. \r\n\r\n4 § Riksbanken ska besluta om upplåning som motsvarar belopp \r\nenligt 3 §. Riksgäldskontoret ska ta upp lån till staten i \r\nsyfte att tillgodose Riksbankens behov av sådan upplåning.\r\n\r\nRiksgäldskontoret ska ta ut ersättning som motsvarar den ränta \r\nsom Riksbanken tar emot från Internationella valutafonden. \r\nRiksbanken ska betala tillbaka lån till Riksgäldskontoret när \r\ndet inte längre finns skäl för upplåningen. \r\n\r\nRiksbanken ska fatta beslut om upplåning eller återbetalning \r\nav lån efter att Riksgäldskontoret har fått tillfälle att \r\nlämna synpunkter.\r\n\r\nAndra internationella finansorgan\r\n\r\n5 § Riksbanken får, i fråga om andra internationella \r\nfinansorgan än Internationella valutafonden och efter \r\nriksdagens medgivande,\r\n\r\n1. lämna krediter,\r\n\r\n2. ingå avtal om långsiktiga internationella kreditåtaganden, \r\noch\r\n\r\n3. i övrigt delta i finansiering av verksamhet som har \r\nanknytning till Riksbankens verksamhet.\r\n\r\nInternationella betalningar\r\n\r\n6 § Riksbanken får, med eller utan ränta, ta emot insättningar \r\ni valuta eller guld från eller göra sådana insättningar hos\r\n\r\n1. kreditinstitut,\r\n\r\n2. utländska kreditinstitut,\r\n\r\n3. andra centralbanker,\r\n\r\n4. stater, och\r\n\r\n5. internationella finansorgan.\r\n\r\nRiksbanken får medverka vid och ta ut avgifter för avveckling \r\nav betalningar till eller från andra centralbanker eller \r\ninternationella finansorgan. \r\n\r\nRiksbanken får ingå avtal om skyldigheter och rättigheter som \r\nanknyter till sådana insättningar och betalningar som avses i \r\nförsta och andra styckena.\r\n\r\nInformation\r\n\r\n7 § Riksbanken ska i sin internationella verksamhet hålla \r\nregeringen underrättad om viktigare frågor.\r\n\r\n7 kap. Organisation\r\n\r\nAllmänna bestämmelser om Riksbankens organisation\r\n\r\n1 § I Riksbanken ska det, utöver ett fullmäktige och en \r\ndirektion, finnas\r\n\r\n1. en internrevisionsavdelning, \r\n\r\n2. en personalansvarsnämnd, \r\n\r\n3. en revisionsfunktion som leds av fullmäktige, och\r\n\r\n4. de organisatoriska delar i övrigt som direktionen \r\nbestämmer. \r\n\r\nRiksbanken ska ha sitt huvudkontor i Stockholm, där också \r\nfullmäktige och direktionen ska ha sitt säte. \r\n\r\nBeslutsordning\r\n\r\n2 § Ärenden som inte ska avgöras av fullmäktige avgörs av \r\ndirektionen. Direktionen får besluta att ärenden får avgöras \r\nav riksbankschefen eller någon annan anställd i Riksbanken. Om \r\ninte direktionen beslutar annat får riksbankschefen besluta \r\natt ärenden får avgöras av någon annan anställd i Riksbanken.\r\n\r\nFullmäktige\r\n\r\n3 § Fullmäktige ska inom sig välja en ordförande och en vice \r\nordförande.\r\n\r\nFullmäktige är beslutsfört när minst åtta av ledamöterna är \r\nnärvarande. Ett beslut om att skilja en ledamot i direktionen \r\nfrån anställningen förutsätter dock att minst åtta av \r\nfullmäktiges ledamöter är överens. \r\n\r\n4 § Fullmäktige ska följa direktionens arbete och Riksbankens \r\nverksamhet. Fullmäktige ska underrätta riksdagens \r\nfinansutskott om frågor av större betydelse och regelbundet \r\neller på begäran redovisa sina iakttagelser till utskottet.\r\n\r\nRevisionsfunktionen ska granska direktionens arbete.\r\n\r\n5 § Fullmäktige ska besluta vilka motiv som ska finnas på de \r\nkontanter som Riksbanken ger ut.\r\n\r\nFullmäktige får för Riksbankens räkning lämna remissyttranden \r\ninom sitt ansvarsområde.\r\n\r\nFullmäktige ska besluta om lön och andra anställningsvillkor \r\nför ledamöter i direktionen.\r\n\r\nDirektionen\r\n\r\n6 § En ledamot i direktionen får inte\r\n\r\n1. vara ledamot av riksdagen,\r\n\r\n2. vara statsråd,\r\n\r\n3. vara anställd i Regeringskansliet,\r\n\r\n4. vara anställd på central nivå i ett politiskt parti,\r\n\r\n5. vara ledamot eller suppleant i styrelsen för ett \r\nfinansiellt företag som avses i 1 kap. 2 § 1, eller\r\n\r\n6. inneha annan anställning eller annat uppdrag som gör honom \r\neller henne olämplig att vara direktionsledamot.\r\n\r\nEn ledamot får inte heller vara underårig, i konkurs, \r\nunderkastad näringsförbud eller ha förvaltare enligt \r\n11 kap. 7 § föräldrabalken.\r\n\r\nOm en ledamot tar en sådan anställning eller ett sådant \r\nuppdrag som kan strida mot första stycket, ska ledamoten \r\ngenast anmäla det till fullmäktige.\r\n\r\n7 § Direktionen ska bestå av fem ledamöter som utses för en \r\ntid av fem eller sex år. Av dessa ska fullmäktige utse en \r\nordförande (riksbankschef). Övriga fyra ledamöter ska vara \r\nvice riksbankschefer.\r\n\r\nRiksbankschefen och en vice riksbankschef får utses på nytt en \r\ngång. \r\n\r\nEn vice riksbankschef får utses till riksbankschef.\r\n\r\n8 § Direktionen ska ansvara för Riksbankens verksamhet och se \r\ntill att den drivs enligt denna lag.\r\n\r\nDirektionen ska\r\n\r\n1. besluta om arbetsordning för Riksbanken som reglerar \r\norganisation, arbetsfördelningen mellan direktionen och \r\nriksbankschefen, delegering av beslutanderätt, handläggningen \r\nav ärenden och formerna i övrigt för verksamheten,\r\n\r\n2. besluta om verksamhetsplan för Riksbanken,\r\n\r\n3. se till att det vid Riksbanken finns en intern styrning och \r\nkontroll som fungerar på ett betryggande sätt, och\r\n\r\n4. besluta om föreskrifter och ärenden av principiell karaktär \r\neller större betydelse.\r\n\r\nMed intern styrning och kontroll avses den process som syftar \r\ntill att Riksbanken med rimlig säkerhet fullgör de krav som \r\nföljer av första stycket. I denna process ska momenten \r\nriskanalys, kontrollåtgärder, uppföljning och dokumentation \r\ningå. \r\n\r\n9 § Riksbankschefen ska leda direktionens arbete.\r\n\r\nRiksbankschefen ska ta upp frågor som avses i 8 § andra \r\nstycket 4 till behandling och beslut i direktionen. En ledamot \r\ni direktionen får alltid ta upp ett ärende till behandling och \r\nbeslut i direktionen.\r\n\r\nRiksbankschefen ska förbereda direktionens sammanträden och se \r\ntill att dessa hålls vid behov eller efter begäran av en \r\ndirektionsledamot. \r\n\r\n10 § Direktionen är beslutsför när minst tre ledamöter är \r\nnärvarande. Ordföranden och vice ordföranden i fullmäktige har \r\nrätt att närvara vid direktionens sammanträden med \r\nyttranderätt men utan förslagsrätt eller rösträtt.\r\n\r\nOm ett ärende är så brådskande att direktionen inte hinner \r\nsammanträda för att behandla det, får ärendet avgöras genom \r\nkontakter mellan ledamöterna.\r\n\r\nOm inte heller detta hinns med eller är lämpligt får ärendet \r\navgöras av två ledamöter, om de är ense om beslutet. Ett \r\nsådant beslut ska anmälas vid nästa sammanträde med \r\ndirektionen.\r\n\r\n11 § Ledamöterna i direktionen ska utses efter ett \r\nansökningsförfarande.\r\n\r\n12 § Fullmäktige får bestämma i vilken inbördes ordning de \r\nvice riksbankscheferna ska tjänstgöra i riksbankschefens \r\nställe.\r\n\r\n13 § Under ett år efter att en direktionsledamots anställning \r\nhar upphört får han eller hon inte utan fullmäktiges \r\nmedgivande inneha en sådan anställning eller ett sådant \r\nuppdrag som avses i 6 § första stycket 5 eller 6.\r\n\r\nRiksbankschefen\r\n\r\n14 § Riksbankschefen ska ansvara inför direktionen och sköta \r\nden löpande verksamheten enligt de direktiv och riktlinjer som \r\ndirektionen beslutar.\r\n\r\nGemensamma bestämmelser för fullmäktige och direktionen\r\n\r\n15 § Vid fullmäktiges och direktionens sammanträden ska \r\nprotokoll föras.\r\n\r\n16 § Fullmäktige och direktionen får inom sina respektive \r\nansvarsområden göra framställningar till regeringen.\r\n\r\nFullmäktige och direktionen ska ge varandra tillfälle att \r\nlämna synpunkter innan de gör framställningar till regeringen \r\neller riksdagen. \r\n\r\nEn framställning till riksdagen enligt 2 kap. 3 § ska göras av \r\ndirektionen.\r\n\r\n17 § Fullmäktige och direktionen får inte sammanträda på \r\nområde som är ockuperat av främmande makt. En ledamot i \r\nfullmäktige eller direktionen får inte heller på annat sätt \r\ndelta i beslutsfattande om han eller hon befinner sig på ett \r\nsådant område.\r\n\r\nInternrevisionsavdelningen\r\n\r\n18 § Internrevisionsavdelningen ska utifrån en analys av \r\nverksamhetens risker självständigt granska om direktionens \r\ninterna styrning och kontroll är utformad så att Riksbanken \r\nmed rimlig säkerhet fullgör de krav som följer av 8 § första \r\nstycket.\r\n\r\nInternrevision ska drivas enligt god sed för internrevision \r\noch internrevisorer.\r\n\r\nDirektionen ska besluta om riktlinjer och revisionsplan för \r\ninternrevisionsavdelningen och åtgärder med anledning av \r\ninternrevisionsavdelningens iakttagelser och rekommendationer.\r\n\r\nPersonalansvarsnämnden\r\n\r\n19 § Personalansvarsnämnden ska bestå av riksbankschefen \r\n(ordförande), personalföreträdare och de övriga ledamöter som \r\ndirektionen utser.\r\n\r\nFöljande frågor ska, om de rör andra än direktionsledamöter, \r\nprövas av nämnden:\r\n\r\n1. skiljande från anställning på grund av personliga \r\nförhållanden, dock inte i fråga om provanställning,\r\n\r\n2. disciplinansvar,\r\n\r\n3. åtalsanmälan, och\r\n\r\n4. avstängning.\r\n\r\nNämnden är beslutsför när ordföranden och minst hälften av de \r\nandra ledamöterna är närvarande.\r\n\r\n19 a § Ett beslut om avstängning får, om \r\npersonalansvarsnämndens prövning enligt 19 § inte kan \r\ninväntas, fattas av ordföranden i nämnden. Ett sådant beslut \r\ngäller till dess att ärendet har prövats av nämnden, dock \r\nhögst i två veckor. \r\n\r\nOm nämnden inte prövar frågan om avstängning inom denna tid \r\nupphör beslutet om avstängning att gälla. Lag (2025:1024).\r\n\r\nAnmälan om finansiella instrument\r\n\r\n20 § Ordföranden och vice ordföranden i fullmäktige och \r\nledamöterna i direktionen ska när uppdraget eller \r\nanställningen påbörjas skriftligen anmäla följande till \r\nriksdagen:\r\n\r\n1. innehav av finansiella instrument enligt 1 kap. 4 § lagen \r\n(2007:528) om värdepappersmarknaden,\r\n\r\n2. innehav av andel i ett handelsbolag eller en ekonomisk \r\nförening utom bostadsrättsförening och andel i en motsvarande \r\nutländsk juridisk person,\r\n\r\n3. ägande, helt eller delvis, av en näringsfastighet enligt \r\n2 kap. 14 § inkomstskattelagen (1999:1229),\r\n\r\n4. ett avtal av ekonomisk karaktär med tidigare arbetsgivare \r\nsåsom ett avtal om löne- eller pensionsförmån som lämnas under \r\nden tid som omfattas av uppdraget i fullmäktige eller \r\nanställningen i direktionen, och\r\n\r\n5. skulder och villkoren för dessa.\r\n\r\nFörsta stycket gäller inte, om\r\n\r\n1. tillgångarna och avtalen enligt första stycket 2-4 \r\ntillsammans understiger ett marknadsvärde på 500 000 kronor, \r\neller \r\n\r\n2. skulderna enligt första stycket 5 tillsammans understiger \r\n500 000 kronor.\r\n\r\nOm tillgångar, avtal eller skulder som enligt andra stycket \r\ninte behöver anmälas uppnår en sådan gräns som anges där, ska \r\nanmälan göras senast inom fyra veckor.\r\n\r\n21 § En anmälan ska därefter göras av förändring som innebär \r\natt\r\n\r\n1. tillgång som avses i 20 § första stycket 1 avyttras eller \r\nförvärvas,\r\n\r\n2. det sammanlagda värdet av tillgångar och avtal enligt 20 § \r\nförsta stycket 2-4 eller det sammanlagda beloppet av skulder \r\nenligt 20 § första stycket 5 förändrats med mer än \r\n100 000 kronor sedan anmälan senast gjordes, under \r\nförutsättning att det sammanlagda värdet eller beloppet efter \r\nförändringen inte understiger 500 000 kronor, eller\r\n\r\n3. villkoren för anmälda skulder ändras.\r\n\r\nAnmälan av förändringar enligt första stycket ska göras senast \r\nfyra veckor från förändringen. Lag (2024:371).\r\n\r\n22 § Bestämmelserna i 20 § första stycket 1 och 21 § första \r\nstycket 1 och andra stycket gäller även för\r\n\r\n1. övriga ledamöter i fullmäktige, och\r\n\r\n2. de arbets- eller uppdragstagare som Riksbanken bestämmer. \r\n\r\nArbets- eller uppdragstagare som avses i första stycket 2 ska \r\ngöra sin anmälan till Riksbanken. \r\n\r\nUnderrättelse om brott\r\n\r\n23 § Riksbanken ska, trots det som anges i 31 kap. 1 § första \r\nstycket offentlighets- och sekretesslagen (2009:400), \r\nunderrätta Polismyndigheten eller Åklagarmyndigheten om det i \r\nverksamhet som avses i den bestämmelsen framkommer uppgifter \r\nsom ger anledning att anta att ett brott har begåtts.\r\n\r\nOm det finns särskilda skäl får Riksbanken avstå från att \r\nlämna en sådan underrättelse.\r\n\r\n8 kap. Budget och redovisning\r\n\r\nBudget\r\n\r\n1 § Direktionen ska varje år före utgången av december månad \r\nupprätta en budget för nästa kalenderår (räkenskapsår).\r\n\r\nFullmäktige, riksdagens finansutskott och Riksrevisionen ska \r\nunderrättas om budgeten.\r\n\r\nRedovisning\r\n\r\n2 § Riksbanken är bokföringsskyldig och direktionen ska \r\nupprätta en årsredovisning för varje räkenskapsår.\r\n\r\nBokföringsskyldigheten ska fullgöras och årsredovisningen ska \r\nupprättas i enlighet med denna lag och god redovisningssed, \r\ninbegripet Europeiska centralbankens riktlinjer i tillämpliga \r\ndelar. Sådana avvikelser från riktlinjerna som inte följer av \r\ndenna lag ska motiveras.\r\n\r\n3 § Årsredovisningen ska bestå av en balans- och \r\nresultaträkning och en förvaltningsberättelse.\r\n\r\nFörvaltningsberättelsen ska innehålla en redogörelse för \r\npenningpolitiken och övrig verksamhet. \r\n\r\nÅrsredovisningen ska innehålla en bedömning av om den interna \r\nstyrningen och kontrollen är betryggande.\r\n\r\n4 § Direktionen ska senast den 21 februari lämna \r\nårsredovisningen till riksdagen, Riksrevisionen och \r\nfullmäktige.\r\n\r\nFullmäktige ska besluta om disposition av årets resultat. \r\nRiksdagen och Riksrevisionen ska underrättas om beslutet. \r\n\r\n5 § Riksdagen ska besluta om ansvarsfrihet för\r\n\r\n1. fullmäktige för dess verksamhet, och \r\n\r\n2. direktionen för förvaltningen av Riksbanken.\r\n\r\nAnsvarsfrihet får vägras bara om det finns skäl att föra talan \r\nom ekonomiskt ansvar mot en ledamot i fullmäktige eller \r\ndirektionen eller om ledamoten bör åtalas för brottsligt \r\nförfarande i samband med sitt uppdrag eller sin anställning.\r\n\r\n6 § Riksdagen ska fastställa balans- och resultaträkningen och \r\ngodkänna fullmäktiges beslut om disposition av årets resultat. \r\nRiksdagen får vägra att godkänna ett beslut bara om det \r\nstrider mot detta kapitel. Om godkännande vägras ska \r\nfullmäktige fatta ett nytt beslut.\r\n\r\nUtdelning till staten ska ske senast en vecka efter riksdagens \r\nbeslut.\r\n\r\n7 § Riksbanken ska varje år redovisa för riksdagen vilka \r\nåtgärder banken har vidtagit med anledning av Riksrevisionens \r\niakttagelser.\r\n\r\nEget kapital\r\n\r\n8 § Riksbankens eget kapital ska bestå av en grundfond, en \r\nreservfond och balanserade vinstmedel. Grundfonden och \r\nreservfonden utgör bundet eget kapital.\r\n\r\nMedel på sådana värderegleringskonton som avses i Europeiska \r\ncentralbankens riktlinjer ingår inte i det egna kapitalet.\r\n\r\n9 § Det egna kapitalet får uppgå till högst \r\n60 miljarder kronor (målnivå), om inte riksdagen beslutar \r\nannat.\r\n\r\nEtt belopp som motsvarar två tredjedelar av målnivån ska vara \r\ngrundnivå för det egna kapitalet.\r\n\r\n10 § Målnivån ska varje år räknas om i enlighet med den \r\nförändring av konsumentprisindex som Statistiska centralbyrån \r\npublicerar. Om förändringen understiger noll kronor ska ingen \r\nomräkning ske.\r\n\r\nFinansiella avsättningar\r\n\r\n11 § Riksbanken får i skälig utsträckning göra finansiella \r\navsättningar i enlighet med Europeiska centralbankens \r\nriktlinjer.\r\n\r\nDisposition av resultat\r\n\r\n12 § Om resultaträkningen uppvisar vinst ska den överföras \r\ntill reservfonden, om inte annat följer av 14 § tredje \r\nstycket. Överföringen får inte överstiga ett belopp som \r\nmotsvarar förändringen av grundnivån för det egna kapitalet. \r\nÖverskjutande vinstmedel ska överföras till balanserade \r\nvinstmedel.\r\n\r\nOm eget kapital efter överföringar till reservfonden och \r\nbalanserade vinstmedel överstiger målnivån, ska överskjutande \r\nvinstmedel delas ut till staten. \r\n\r\nNär reservfonden överstiger 5 miljarder kronor ska medlen i \r\nreservfonden överföras till grundfonden.\r\n\r\n13 § Fullmäktige får, efter direktionens medgivande, besluta \r\nom utdelning av balanserade vinstmedel.\r\n\r\n14 § Om resultaträkningen uppvisar förlust ska den täckas i \r\nföljande ordning:\r\n\r\n1. av balanserade vinstmedel, \r\n\r\n2. av reservfonden, \r\n\r\n3. av grundfonden.\r\n\r\nOm balanserade vinstmedel efter förlusttäckning enligt första \r\nstycket överstiger noll kronor, får det från balanserade \r\nvinstmedel till reservfonden överföras ett belopp som högst \r\nmotsvarar förändringen av grundnivån för det egna kapitalet. \r\n\r\nOm grundfonden har tagits i anspråk för förlusttäckning, ska \r\ngrundfonden med kommande års vinster återställas till den nivå \r\nsom den uppgick till innan förlusten uppkom. Överskjutande \r\nvinstmedel får överföras till reservfonden till dess att det \r\negna kapitalet uppgår till den omräknade grundnivån.\r\n\r\nÅterställning av det egna kapitalet\r\n\r\n15 § Om summan av det egna kapitalet och orealiserade vinster \r\npå värderegleringskonton, utom det konto som avser guld, \r\nuppgår till ett belopp som understiger en tredjedel av \r\nmålnivån, får Riksbanken göra en framställning till riksdagen \r\nom återställning av det egna kapitalet.\r\n\r\nFramställningen ska avse ett belopp som innebär att summan av \r\ndet egna kapitalet och orealiserade vinster på \r\nvärderegleringskonton, utom det konto som avser guld, \r\nåterställs till en nivå som motsvarar grundnivån för det egna \r\nkapitalet.\r\n\r\nOm det krävs för att säkerställa Riksbankens förmåga till \r\nlångsiktig självfinansiering, får framställningen avse ett \r\nbelopp som innebär att summan av det egna kapitalet och \r\norealiserade vinster på värderegleringskonton, utom det konto \r\nsom avser guld, uppgår till ett belopp som motsvarar målnivån.\r\nLag (2024:1372).\r\n\r\n16 § Om det egna kapitalet understiger målnivån, får \r\nRiksbanken kräva att en andel av kreditinstituts inlåning och \r\nemitterade skuldförbindelser (skulder) ska motsvaras av \r\ninstitutets inlåning i Riksbanken. Andelen får högst motsvara \r\nett belopp som innebär att summan av Riksbankens eget kapital \r\nsamt institutens samlade andelar enligt denna bestämmelse och \r\n2 kap. 6 § motsvarar målnivån.\r\n\r\nEtt sådant krav som avses i första stycket ska gälla samtliga \r\nsvenska kreditinstitut och filialer till utländska \r\nkreditinstitut.\r\n\r\nSom skulder enligt första stycket räknas inte skulder till \r\n\r\n1. andra kreditinstitut eller filialer som omfattas av första \r\nstycket eller motsvarande krav i ett annat land inom EES, och\r\n\r\n2. Riksbanken. Lag (2024:1372).\r\n\r\n17 § Ränta på inlåning enligt 16 § första stycket får vara \r\nnegativ bara om den gällande styrräntan är negativ. Räntan på \r\ninlåningen får då inte understiga styrräntan. Lag (2024:1372).\r\n\r\nMervärdesskatt\r\n\r\n18 § Riksbanken har rätt till kompensation för belopp, \r\nmotsvarande ingående skatt enligt mervärdesskattelagen \r\n(2023:200), som hänför sig till verksamheten.\r\n\r\nFörsta stycket gäller inte om den ingående skatten omfattas av \r\nbegränsningar i avdragsrätten enligt 13 kap. 16 § eller någon \r\nav 13 kap. 18-27 §§ mervärdesskattelagen. Lag (2024:1372).\r\n\r\n9 kap. Tillgångsförvaltning\r\n\r\nAllmänna bestämmelser\r\n\r\n1 § Riksbanken ska förvalta tillgångar i syfte att kunna \r\nfullgöra sina uppgifter och befogenheter och generera \r\ntillräcklig avkastning för att finansiera sin verksamhet.\r\n\r\nTillgångarna ska förvaltas med låg risk och med beaktande av \r\nRiksbankens ställning som centralbank och syftet med \r\ntillgångsinnehavet.\r\n\r\nVid förvaltningen ska särskild vikt fästas vid hur en hållbar \r\nutveckling kan främjas utan att det görs avkall på kraven i \r\nförsta och andra styckena. \r\n\r\nRiktlinjer\r\n\r\n2 § Direktionen ska besluta om riktlinjer för \r\ntillgångsförvaltningen.\r\n\r\nKöp och försäljning av vissa tillgångar\r\n\r\n3 § Riksbanken får\r\n\r\n1. köpa och sälja aktier, andelar i ekonomiska föreningar och \r\nliknande rättigheter, \r\n\r\n2. ingå förpliktelser som är förenade med rättigheter som \r\navses i 1, och\r\n\r\n3. köpa och sälja fastigheter och inventarier som är avsedda \r\nför den verksamhet som banken bedriver eller deltar i.\r\n\r\nRiksdagens medgivande krävs, om\r\n\r\n1. ett köp eller ingående av en förpliktelse som avses i \r\nförsta stycket 1 eller 2 sker för att fullgöra andra uppgifter \r\nän Riksbankens uppgift som centralbank,\r\n\r\n2. en försäljning som avses i första stycket 1 eller 2 sker \r\nför att fullgöra andra uppgifter än Riksbankens uppgifter som \r\ncentralbank och försäljningen innebär en minskning av statens \r\nägarandel i ett företag i vilket staten innehar minst hälften \r\nav rösterna eller om ägarandelen har ett betydande \r\nsamhällsintresse, eller \r\n\r\n3. ett förvärv eller en försäljning som avses i första \r\nstycket 3 sker för att fullgöra andra uppgifter än Riksbankens \r\nuppgifter som centralbank och värdet av tillgången överstiger \r\n20 miljoner kronor.\r\n\r\nFörvärv av säkerheter och minskning av fordran\r\n\r\n4 § Riksbanken får förvärva varje slag av egendom i syfte att \r\nskydda en fordran. Egendomen ska säljas så snart det är \r\nlämpligt och senast när det kan ske utan förlust.\r\n\r\nRiksbanken får anta ackord eller godkänna ett förslag till \r\nrekonstruktionsplan under företagsrekonstruktion och besluta \r\nom avskrivning, nedsättning eller eftergift av en fordran.\r\n\r\n10 kap. Utländsk valuta\r\n\r\nValutareserven\r\n\r\n1 § Riksbanken ska inneha tillgångar i utländsk valuta \r\n(valutareserven).\r\n\r\n2 § Riksbanken får besluta om upplåning i utländsk valuta till \r\nvalutareserven. Den samlade upplåningen får vid tidpunkten för \r\nett beslut om upplåning motsvara högst fem procent av \r\nbruttonationalprodukten.\r\n\r\nOm det finns synnerliga skäl får Riksbanken, i syfte att \r\ntillfälligt förstärka valutareserven, besluta om upplåning som \r\növerskrider det som anges i första stycket.\r\n\r\nRiksdagens finansutskott ska underrättas om ett beslut enligt \r\nandra stycket. \r\n\r\n3 § Om valutareserven har tagits i anspråk för åtgärder enligt \r\n3 kap. 6 och 7 §§, får Riksbanken besluta om upplåning i \r\nutländsk valuta i syfte att återställa reserven. Den del av \r\nvalutareserven som inte har finansierats med upplåning i \r\nutländsk valuta ska med de upplånade medlen återställas till \r\nden nivå som den hade innan åtgärderna vidtogs.\r\n\r\nBestämmelsen i 2 § gäller inte vid återställning av \r\nvalutareserven enligt första stycket. \r\n\r\n4 § Om Riksbanken beslutar om upplåning enligt 2 eller 3 §, \r\nska Riksgäldskontoret ta upp lån till staten i detta syfte. \r\nRiksgäldskontoret ska ta ut full ersättning för statens \r\nkostnader för upplåningen.\r\n\r\nRiksbanken ska betala tillbaka ett lån till Riksgäldskontoret \r\nnär det inte längre finns skäl för upplåningen. \r\n\r\nRiksbanken ska fatta beslut om upplåning eller återbetalning \r\nav lån efter att Riksgäldskontoret har fått tillfälle att \r\nlämna synpunkter.\r\n\r\nHandel med utländsk valuta\r\n\r\n5 § Riksbanken får köpa och sälja utländsk valuta för att \r\nfinansiera åtgärder enligt 3 kap. 6 och 7 §§.\r\n\r\nKrediter och valutaåterköpsavtal\r\n\r\n6 § I syfte att kunna fullgöra sina uppgifter och befogenheter \r\nenligt denna lag får Riksbanken ingå \r\n\r\n1. avtal om lån i utländsk valuta, och\r\n\r\n2. valutaåterköpsavtal eller liknande avtal.\r\n\r\nAvtal enligt första stycket får ingås med en annan centralbank \r\neller Banken för internationell betalningsutjämning. \r\n\r\n7 § Riksbanken får lämna krediter eller ingå \r\nvalutaåterköpsavtal eller andra liknande avtal för att \r\ntillgodose en annan centralbanks behov av valuta\r\n\r\n1. om det tydligt förbättrar förutsättningarna för att \r\nRiksbanken ska uppnå målet att bidra till ett stabilt och \r\neffektivt finansiellt system, eller\r\n\r\n2. efter riksdagens medgivande.\r\n\r\nRiksbanken får lämna krediter till eller ingå \r\nvalutaåterköpsavtal eller andra liknande avtal med \r\n\r\n1. Banken för internationell betalningsutjämning inom ramen \r\nför verksamheten i den banken, och\r\n\r\n2. Europeiska unionens system för medelfristigt finansiellt \r\nstöd.\r\n\r\n11 kap. Insyn och öppenhet\r\n\r\nRedogörelser till riksdagens finansutskott\r\n\r\n1 § Riksbanken ska regelbundet eller på begäran lämna en \r\nredogörelse till riksdagens finansutskott för den \r\npenningpolitiska verksamheten, särskilt\r\n\r\n1. den penningpolitik som bedrivits och de penningpolitiska \r\nbeslut som banken har fattat och skälen för dessa, \r\n\r\n2. bankens penningpolitiska strategi, och\r\n\r\n3. bankens bedömning av \r\n\r\na) den framtida prisutvecklingen, \r\n\r\nb) förhållanden som påverkar utformningen av penningpolitiken, \r\noch \r\n\r\nc) förhållanden som påverkar förutsättningarna att uppnå \r\nprisstabilitetsmålet och ta realekonomiska hänsyn. \r\n\r\n2 § Riksbanken ska regelbundet eller på begäran lämna en \r\nredogörelse till riksdagens finansutskott för hanteringen av \r\nkontanter i Sverige och för sin övriga verksamhet.\r\n\r\nInformation till allmänheten\r\n\r\n3 § Riksbanken ska informera allmänheten om\r\n\r\n1. prisstabilitetsmålet, realekonomiska hänsyn och bankens \r\npenningpolitiska strategi, \r\n\r\n2. penningpolitiska beslut, skälen för dessa och eventuella \r\navvikande meningar inom direktionen, och\r\n\r\n3. bankens bedömning av \r\n\r\na) den framtida prisutvecklingen,\r\n\r\nb) förhållanden som påverkar utformningen av penningpolitiken, \r\noch \r\n\r\nc) förhållanden som påverkar förutsättningarna att uppnå \r\nprisstabilitetsmålet och ta realekonomiska hänsyn.\r\n\r\nRiksbanken ska också informera allmänheten om sin övriga \r\nverksamhet. \r\n\r\n4 § Riksbanken ska offentliggöra allmänt gällande villkor för \r\nin- och utlåning, återköpsavtal och de säkerheter som \r\naccepteras enligt 2 kap. 4 § första stycket 2.\r\n\r\nOm det inte är olämpligt med hänsyn till det finansiella \r\nsystemets stabilitet eller effektivitet, ska Riksbanken \r\noffentliggöra vilka likviditetsstödjande åtgärder som \r\nRiksbanken kommer att vidta för att motverka allvarliga \r\nstörningar i det finansiella systemet i Sverige och de närmare \r\nvillkoren för dessa.\r\n\r\n5 § Riksbanken ska offentliggöra protokoll från \r\npenningpolitiska möten och andra sammanträden inom direktionen \r\noch fullmäktige.\r\n\r\nMotivering av beslut\r\n\r\n6 § Riksbankens beslut ska i lämplig utsträckning innehålla en \r\nmotivering. Protokollen från de penningpolitiska mötena ska \r\nåterge vilka ståndpunkter som förts fram.\r\n\r\nOm ett beslut kan antas påverka någons situation på ett inte \r\nobetydligt sätt tillämpas 32 § förvaltningslagen (2017:900). \r\n\r\nAvgifter för allmänna handlingar\r\n\r\n7 § Riksbanken får ta ut avgifter för kopior, avskrifter och \r\nutskrifter av allmänna handlingar.\r\n\r\nAvgifterna ska bestämmas med ledning av de regler som gäller \r\nför statliga myndigheter i allmänhet.\r\n\r\n12 kap. Administrativa bestämmelser\r\n\r\nUppgiftsskyldighet för vissa aktörer\r\n\r\n1 § På begäran av Riksbanken ska\r\n\r\n1. finansiella företag lämna de uppgifter som är nödvändiga \r\nför Riksbankens verksamhet enligt denna lag, \r\n\r\n2. företag med kvalificerat innehav i deltagare i Riksbankens \r\nbetalningsavvecklingssystem och underentreprenörer till sådana \r\ndeltagare lämna de uppgifter som är nödvändiga för Riksbankens \r\nverksamhet enligt 3 kap., \r\n\r\n3. företag som bedriver verksamhet som avses i 3 kap. 8 § och \r\nunderentreprenörer till sådana företag lämna de uppgifter som \r\när nödvändiga för Riksbankens verksamhet enligt 3 kap., \r\n\r\n4. utgivare av värdepapper lämna de uppgifter som är \r\nnödvändiga för Riksbankens verksamhet enligt 2 och 3 kap., \r\n\r\n5. företag som bedriver verksamhet som är av särskild \r\nbetydelse för genomförandet av betalningar lämna de uppgifter \r\nsom är nödvändiga för Riksbankens verksamhet enligt 4 och \r\n5 kap., och\r\n\r\n6. den som för egen eller någon annans räkning utför \r\ntransaktioner med utländsk motpart eller innehar tillgångar \r\noch skulder med utlandsanknytning lämna uppgifter som är \r\nnödvändiga för Riksbankens verksamhet enligt 1 kap. 11 § när \r\ndet gäller framställning av statistik över betalningsbalanser \r\noch utlandsställningen. \r\n\r\nFörelägganden\r\n\r\n2 § Riksbanken får besluta om de förelägganden som behövs för \r\natt en fysisk eller juridisk person ska följa \r\nuppgiftsskyldigheten enligt 1 § och föreskrifter som har \r\nmeddelats med stöd av 13 kap. 1 §.\r\n\r\nRiksbanken får också besluta om förelägganden för den fysiska \r\neller juridiska person som bryter mot 4 kap. 11 § och som \r\nväsentligen har bidragit till spridningen och varit medveten \r\nom att kontanterna var förändrade eller bearbetade. \r\n\r\nEtt beslut om föreläggande får förenas med vite.\r\n\r\nSanktionsavgift \r\n\r\n3 § Riksbanken får besluta att ett företag som inte uppfyller \r\nkraven enligt 2 kap. 6 § eller 8 kap. 16 § ska betala en \r\nsanktionsavgift till staten. Avgiften ska uppgå till ett \r\nbelopp som motsvarar en ränta på underskottet som för varje \r\ndag uppgår till den gällande styrräntan med ett tillägg av två \r\nprocentenheter, dock lägst 1 procent. \r\n\r\nSanktionsavgiften får helt eller delvis sättas ned, om det \r\nfinns särskilda skäl. Lag (2024:1372).\r\n\r\nÖverklagande\r\n\r\n4 § Riksbankens beslut enligt 2 och 3 §§, 2 kap. 6 §, 4 kap. \r\n4 § första och andra styckena och 8 kap. 16 § får överklagas \r\ntill allmän förvaltningsdomstol.\r\n\r\nPrövningstillstånd krävs vid överklagande till kammarrätten.\r\nLag (2024:1372).\r\n\r\nVäckande av talan om att skilja direktionsledamot från \r\nanställning\r\n\r\n5 § Talan mot fullmäktiges beslut om att skilja en ledamot av \r\ndirektionen från anställningen ska väckas inom två månader \r\nfrån delgivning av beslutet. Om talan inte väcks inom denna \r\ntid, är rätten till talan förlorad. \r\n\r\nTalan får väckas\r\n\r\n1. vid EU-domstolen av riksbankschefen, och\r\n\r\n2. i Högsta domstolen av övriga ledamöter i direktionen. \r\n\r\nHögsta domstolen får förklara att ett beslut om att skilja \r\nnågon från anställningen är ogiltigt. Lag (2024:1372).\r\n\r\n13 kap. Bemyndiganden\r\n\r\n1 § Riksbanken får meddela föreskrifter om\r\n\r\n1. avgifter enligt 1 kap. 12 §,\r\n\r\n2. villkoren för transaktioner enligt 2 kap. 4 § första \r\nstycket och 5 §,\r\n\r\n3. kassakrav enligt 2 kap. 6 §,\r\n\r\n4. system för avveckling av betalningar och avgifter enligt \r\n3 kap. 2 §,\r\n\r\n5. villkoren för likviditetsstöd enligt 3 kap. 6 §, \r\n\r\n6. kontanters form enligt 4 kap. 2 § och förutsättningarna för \r\ninlösen av dem och avgifter enligt 4 kap. 4 §,\r\n\r\n7. depåer och avgifter enligt 4 kap. 6 §,\r\n\r\n8. räntekostnadsersättning eller räntefri kredit enligt 4 kap. \r\n7 §, \r\n\r\n9. underrättelseskyldigheten enligt 4 kap. 8 § andra stycket,\r\n\r\n10. vilka företag som avses i 5 kap. 3 § och vilken verksamhet \r\nsom avses i 5 kap. 4 §, \r\n\r\n11. uppgiftsskyldigheten enligt 12 kap. 1 §, och\r\n\r\n12. att uppgifter som enligt 12 kap. 1 § ska lämnas till \r\nRiksbanken i stället ska lämnas till Statistiska centralbyrån.\r\n\r\n2 § Finansinspektionen och Statistiska centralbyrån ska få \r\ntillfälle att yttra sig innan Riksbanken med stöd av 1 § 12 \r\nmeddelar föreskrifter om uppgifter enligt 12 kap. 1 § 1-4.\r\n\r\n3 § Innan Riksbanken beslutar föreskrifter eller allmänna råd \r\nska banken göra en konsekvensutredning.\r\n\r\n\r\nÖvergångsbestämmelser\r\n\r\n2022:1568\r\n\r\n1. Denna lag träder i kraft den 1 januari 2023.\r\n\r\n2. Genom lagen upphävs lagen (1988:1385) om Sveriges riksbank.\r\n\r\n3. Kontanter som har getts ut före ikraftträdandet ska \r\nfortfarande vara lagliga betalningsmedel, om inte något annat \r\när särskilt föreskrivet.\r\n\r\n4. Bestämmelserna i 4 kap. 6 § första och andra styckena om \r\nantalet depåer och deras placering ska tillämpas i sin helhet \r\nden 1 januari 2026. Vid ikraftträdandet ska dock minst tre \r\ndepåer tillhandahållas. \r\n\r\n5. En ledamot i direktionen som har utsetts före \r\nikraftträdandet kvarstår som sådan ledamot under den tid som \r\nhan eller hon har utsetts för och får utses på nytt två \r\ngånger. \r\n\r\n6. Direktionen får bestå av sex ledamöter fram till utgången \r\nav 2028.\r\n\r\n7. Bestämmelserna i 8 kap. 1-4 och 6-15 §§ tillämpas första \r\ngången för det räkenskapsår som börjar den 1 januari 2023. Den \r\nupphävda lagen gäller dock fortfarande för räkenskapsåret \r\n2022. \r\n\r\n8. Den 1 januari 2023 ska grundfonden uppgå till 40 miljarder \r\nkronor, och reservfonden till noll kronor.\r\n\r\n9. Om Riksbankens eget kapital den 1 januari 2023 överstiger \r\nmålnivån i 8 kap. 9 § första stycket, ska överskjutande belopp \r\nföras över till balanserade vinstmedel.\r\n\r\n10. Om summan av utestående lån i utländsk valuta till \r\nvalutareserven den 1 januari 2023 överskrider den begränsning \r\nsom följer av 10 kap. 2 § första stycket och förutsättningarna \r\nenligt andra stycket i samma paragraf inte är uppfyllda, ska \r\nlån motsvarande den överskjutande delen återbetalas i takt med \r\natt de förfaller till betalning.\r\n\r\n2023:214\r\n\r\n1. Denna lag träder i kraft den 1 juli 2023. \r\n\r\n2. Äldre föreskrifter gäller fortfarande för förhållanden som \r\nhänför sig till tiden före ikraftträdandet.",
    "skapadDateTime": "2026-01-02T14:12:31.371676",
    "uppdateradDateTime": "2026-01-02T14:12:50.3840024",
    "utkastId": null,
    "publicerad": true,
    "publiceradDateTime": "2026-01-02T14:12:50.3840023",
    "arkiverad": false,
    "historisk": false,
    "utkast": false
  },
  "andringsforfattningar": [
    {
      "andringsforfattningId": 647343,
      "beteckning": "2024:1372",
      "anteckningar": "nuvarande 8 kap. 16 §, 12 kap. 3, 4 §§ betecknas 8 kap. 18 §, 12 kap. 4, 5 §§; ändr. 2 kap. 6 §, 8 kap. 15 §, den nya 12 kap. 4 §; rubr. närmast före 8 kap. 16 §, 12 kap. 3, 4 §§ sätts närmast före de nya 8 kap. 18 §, 12 kap. 4, 5 §§; nya 8 kap. 16, 17 §§, 12 kap. 3 §, rubr. närmast före 12 kap. 3 §",
      "ikraftDateTime": "2025-01-01T00:00:00",
      "ikraftOvergangsbestammelse": false,
      "ikraftDenDagenRegeringenBestammer": false,
      "forarbeten": "Prop. 2024/25:50, bet. 2024/25:FiU8, rskr. 2024/25:124",
      "rubrik": "Lag (2024:1372) om ändring i lagen (2022:1568) om Sveriges riksbank",
      "lopnummer": "1372",
      "celexnummer": null,
      "bihangsuppgifterTillAldreGrundforfattningar": null,
      "publiceringsar": "2024",
      "eUdirektiv": false,
      "skapadDateTime": "2026-01-02T14:12:31.390217",
      "uppdateradDateTime": "2026-01-02T14:12:50.3842421",
      "utkastId": null,
      "publicerad": true,
      "borttagen": false,
      "publiceradDateTime": "2026-01-02T14:12:50.384242",
      "arkiverad": false,
      "historisk": false,
      "utkast": false
    },
    {
      "andringsforfattningId": 647344,
      "beteckning": "2023:214",
      "anteckningar": "ändr. 8 kap. 16 §",
      "ikraftDateTime": "2023-07-01T00:00:00",
      "ikraftOvergangsbestammelse": true,
      "ikraftDenDagenRegeringenBestammer": false,
      "forarbeten": "Prop. 2022/23:46, bet. 2022/23:SkU10, rskr. 2022/23:167",
      "rubrik": "Lag (2023:214) om ändring i lagen (2022:1568) om Sveriges riksbank",
      "lopnummer": "214",
      "celexnummer": null,
      "bihangsuppgifterTillAldreGrundforfattningar": null,
      "publiceringsar": "2023",
      "eUdirektiv": false,
      "skapadDateTime": "2026-01-02T14:12:31.3902174",
      "uppdateradDateTime": "2026-01-02T14:12:50.3842587",
      "utkastId": null,
      "publicerad": true,
      "borttagen": false,
      "publiceradDateTime": "2026-01-02T14:12:50.3842586",
      "arkiverad": false,
      "historisk": false,
      "utkast": false
    },
    {
      "andringsforfattningId": 647345,
      "beteckning": "2024:371",
      "anteckningar": "ändr. 7 kap. 21 §",
      "ikraftDateTime": "2024-06-30T00:00:00",
      "ikraftOvergangsbestammelse": false,
      "ikraftDenDagenRegeringenBestammer": false,
      "forarbeten": "Prop. 2023/24:110, bet. 2023/24:FiU29, rskr. 2023/24:186",
      "rubrik": "Lag (2024:371) om ändring i lagen (2022:1568) om Sveriges riksbank",
      "lopnummer": "371",
      "celexnummer": null,
      "bihangsuppgifterTillAldreGrundforfattningar": null,
      "publiceringsar": "2024",
      "eUdirektiv": false,
      "skapadDateTime": "2026-01-02T14:12:31.3902176",
      "uppdateradDateTime": "2026-01-02T14:12:50.3842651",
      "utkastId": null,
      "publicerad": true,
      "borttagen": false,
      "publiceradDateTime": "2026-01-02T14:12:50.3842651",
      "arkiverad": false,
      "historisk": false,
      "utkast": false
    },
    {
      "andringsforfattningId": 647346,
      "beteckning": "2025:1024",
      "anteckningar": "ny 7 kap. 19 a §",
      "ikraftDateTime": "2026-01-01T00:00:00",
      "ikraftOvergangsbestammelse": false,
      "ikraftDenDagenRegeringenBestammer": false,
      "forarbeten": "Prop. 2024/25:204, bet. 2025/26:AU4, rskr. 2025/26:33",
      "rubrik": "Lag (2025:1024) om ändring i lagen (2022:1568) om Sveriges riksbank",
      "lopnummer": "1024",
      "celexnummer": null,
      "bihangsuppgifterTillAldreGrundforfattningar": null,
      "publiceringsar": "2025",
      "eUdirektiv": false,
      "skapadDateTime": "2026-01-02T14:12:31.3902177",
      "uppdateradDateTime": "2026-01-02T14:12:50.3842717",
      "utkastId": null,
      "publicerad": true,
      "borttagen": false,
      "publiceradDateTime": "2026-01-02T14:12:50.3842716",
      "arkiverad": false,
      "historisk": false,
      "utkast": false
    }
  ],
  "skapadDateTime": "2026-01-02T14:12:31.3716753",
  "uppdateradDateTime": "2026-01-02T14:12:50.3836381",
  "publicerad": true,
  "publiceradDateTime": "2026-01-02T14:12:50.383638",
  "arkiverad": false,
  "historisk": false,
  "utkast": false,
  "dokumenttyp": "SFS"
}