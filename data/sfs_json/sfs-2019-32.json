{
  "grundforfattningId": 62251,
  "previousId": 61559,
  "beteckning": "2019:32",
  "beteckningSortable": "2019:32",
  "publiceringsar": "2019",
  "lopnummer": "32",
  "rubrik": "Kustbevakningslag (2019:32)",
  "tidsbegransadDateTime": null,
  "upphavdDateTime": null,
  "upphavdOvergangsbestammelse": false,
  "upphavdDenDagenRegeringenBestammer": false,
  "ikraftDateTime": "2019-04-01T00:00:00",
  "ikraftOvergangsbestammelse": false,
  "ikraftDenDagenRegeringenBestammer": false,
  "notis": false,
  "organisation": {
    "organisationId": 0,
    "namn": "Försvarsdepartementet",
    "enhet": null,
    "namnOchEnhet": "Försvarsdepartementet",
    "departementId": 4,
    "myndighetId": null
  },
  "forfattningstypNamn": "Lag",
  "register": {
    "registerInformationId": 62248,
    "forarbeten": "Prop. 2018/19:16, bet. 2018/19:FöU4, rskr. 2018/19:130",
    "eUdirektiv": false,
    "forfattningssamling": null,
    "celexnummer": null,
    "taggar": null,
    "overgangsbestammelserVidTidsbegransning": null,
    "skapadDateTime": "2025-12-12T12:58:42.0859625",
    "uppdateradDateTime": "2025-12-15T13:23:25.8870391",
    "utkastId": null,
    "publicerad": true,
    "publiceradDateTime": "2025-12-15T13:23:25.8870388",
    "arkiverad": false,
    "historisk": false,
    "utkast": false
  },
  "fulltext": {
    "fulltextInformationId": 85071,
    "upphavdGenom": null,
    "andringInford": "t.o.m. SFS 2025:1499",
    "omtryck": null,
    "utfardadDateTime": "2019-02-21T00:00:00",
    "ovrigt": null,
    "forfattningstext": "1 kap. Inledande bestämmelser\r\n\r\nLagens innehåll\r\n\r\n1 § I denna lag finns bestämmelser om vilka uppgifter och \r\nvilken rätt som Kustbevakningen och en tjänsteman vid \r\nKustbevakningen (kustbevakningstjänsteman) har att \r\nsjälvständigt ansvara för eller biträda en annan myndighet i \r\nverksamhet som avser brottsbekämpning och ordningshållning.\r\n\r\nI lagen finns även vissa allmänna bestämmelser om en \r\nkustbevakningstjänstemans medel för att genomföra en \r\ntjänsteåtgärd vid kontroll och tillsyn.\r\n\r\nKustbevakningens och en kustbevakningstjänstemans uppgifter \r\natt bedriva kontroll och tillsyn framgår av särskilda \r\nbestämmelser eller författningsenliga överenskommelser med \r\nandra myndigheter.\r\n\r\n2 § Har upphävts genom lag (2024:755).\r\n\r\n3 § I fråga om Kustbevakningens och en \r\nkustbevakningstjänstemans uppgifter och ansvar för \r\nräddningstjänst finns bestämmelser i lagen (2003:778) om skydd \r\nmot olyckor.\r\n\r\nLagens geografiska tillämpningsområde\r\n\r\nInom Sveriges sjöterritorium\r\n\r\n4 § Denna lag gäller inom Sveriges sjöterritorium.\r\n\r\nInom vattenområden på land gäller lagen dock endast\r\n\r\n1. Vänern och Mälaren samt Trollhätte kanal och Södertälje \r\nkanal och övrigt vattenområde som förbinder Vänern med \r\nVästerhavet och Mälaren med Östersjön, och\r\n\r\n2. följande sträckor på älvar och andra vattendrag:\r\n\r\na) Torneälven uppströms till Vitakari udde,\r\n\r\nb) Kalixälven uppströms till Rolfs,\r\n\r\nc) Luleälven uppströms till Karlsviks sydligaste udde,\r\n\r\nd) Piteälven uppströms till Bergsviken,\r\n\r\ne) Skellefteälven uppströms till slussen i Bergsbyn,\r\n\r\nf) Umeälven uppströms till Lundåkern,\r\n\r\ng) Ångermanälven uppströms till Dannero,\r\n\r\nh) Indalsälven uppströms till norra spetsen av Bogrundet,\r\n\r\ni) Ljungan uppströms till Essvik,\r\n\r\nj) Gävleån uppströms till Alderholmsbron, och\r\n\r\nk) Dalälven uppströms till Älvkarleby.\r\n\r\nUtanför Sveriges sjöterritorium\r\n\r\n5 § Utanför Sveriges sjöterritorium gäller denna lag inom \r\nSveriges maritima zoner.\r\n\r\nEtt utökat geografiskt tillämpningsområde\r\n\r\n6 § Lagen får tillämpas i ett annat geografiskt område än de \r\nsom anges i 4 och 5 §§ i den utsträckning som följer av\r\n\r\n1. ett författningsenligt uppdrag att biträda \r\nPolismyndigheten, åklagare, Tullverket eller någon annan \r\nmyndighet med en viss åtgärd,\r\n\r\n2. en särskild författningsreglering, eller\r\n\r\n3. en författningsenlig överenskommelse med en annan myndighet \r\nom kontroll och tillsyn.\r\n\r\nLagen får också tillämpas när ett ingripande på Sveriges \r\nterritorium påbörjas eller avslutas på land, om den händelse \r\nsom ligger till grund för ingripandet inträffar till sjöss \r\ninom ett område där lagen får tillämpas och ingripandet avser \r\nett brott som omfattas av den direkta brottsbekämpningen.\r\n\r\n2 kap. Gemensamma bestämmelser om brottsbekämpning och \r\nordningshållning\r\n\r\nProportionalitet vid ingripanden\r\n\r\n1 § För att genomföra en uppgift i den brottsbekämpande eller \r\nordningshållande verksamheten ska en kustbevakningstjänsteman \r\ningripa på ett sätt som är försvarligt med hänsyn till \r\nåtgärdens syfte och övriga omständigheter. Om tvång måste \r\nanvändas ska detta ske endast i den form och den utsträckning \r\nsom behövs för att uppnå det avsedda resultatet.\r\n\r\nJävsregel för anställda vid Kustbevakningen\r\n\r\n2 § Om det för en anställd vid Kustbevakningen finns \r\nomständigheter som enligt 4 kap. 13 § rättegångsbalken skulle \r\nutgöra jäv, får den anställde inte besluta om eller vidta \r\nnågon åtgärd i brottsbekämpande verksamhet. Jäv får dock inte \r\ngrundas på en åtgärd som den anställde har vidtagit i tjänsten \r\neller en gärning som har begåtts mot honom eller henne i eller \r\npå grund av hans eller hennes tjänst.\r\n\r\nEn anställd vid Kustbevakningen får inte besluta om eller \r\nvidta en åtgärd i ordningshållande verksamhet om\r\n\r\n1. frågan angår honom eller henne själv eller hans eller \r\nhennes make, förälder, barn eller syskon eller någon annan \r\nnärstående, eller om åtgärden kan antas påverka honom eller \r\nhenne själv eller någon närstående i en inte oväsentlig \r\nutsträckning, \r\n\r\n2. han eller hon eller någon närstående som anges i 1 är \r\nställföreträdare för den som åtgärden rör eller för någon som \r\nkan antas bli påverkad i en inte oväsentlig utsträckning, \r\neller\r\n\r\n3. det i övrigt finns någon särskild omständighet som gör att \r\nhans eller hennes opartiskhet kan ifrågasättas.\r\n\r\nOm åtgärden är så brådskande att den inte utan fara kan \r\nskjutas upp, får den beslutas eller vidtas trots det som sägs \r\ni första och andra styckena. \r\n\r\nEn fråga om jäv prövas av Kustbevakningen.\r\n\r\nMedel för att genomföra en tjänsteåtgärd\r\n\r\nPreja, borda och föra fartyg till hamn\r\n\r\n3 § En kustbevakningstjänsteman har rätt att preja, borda och \r\nhålla kvar ett fartyg om det behövs för att ingripa mot en \r\nordningsstörning enligt 5 kap., eller för att hålla förhör \r\nenligt 23 kap. rättegångsbalken under den tid som krävs, eller \r\nanvända tvångsmedel enligt 24-28 kap. rättegångsbalken. Om det \r\nuppenbart behövs för att kunna hindra ordningsstörningen eller \r\nför att åtgärden enligt rättegångsbalken ska kunna vidtas, får \r\nfartyget även föras till hamn. \r\n\r\nOm det inte längre finns grund för en sådan åtgärd ska den \r\nomedelbart upphöra. \r\n\r\nEtt fartyg får inte hållas kvar längre än sex timmar utan att \r\nden tjänsteman som beslutat om åtgärden anmäler beslutet till \r\nsin förman. Om åtgärden inte redan har upphört ska förmannen \r\nomedelbart pröva om beslutet ska bestå.\r\n\r\nOm det i lag finns avvikande bestämmelser om rätten att preja, \r\nborda och föra fartyg till hamn gäller dessa i stället.\r\n\r\nAnvända våld\r\n\r\n4 § /Upphör att gälla U:2026-01-01/\r\nEn kustbevakningstjänsteman får, i den mån andra medel är \r\notillräckliga och det med hänsyn till omständigheterna är \r\nförsvarligt, använda våld för att genomföra en tjänsteåtgärd i \r\nden brottsbekämpande eller ordningshållande verksamheten, om \r\n\r\n1. tjänstemannen möts med våld eller hot om våld, \r\n\r\n2. någon som ska häktas eller anhållas eller annars med stöd i \r\nlag ska berövas friheten försöker undkomma eller tjänstemannen \r\nannars möts av motstånd när ett sådant frihetsberövande ska \r\nverkställas, \r\n\r\n3. det är fråga om att avvärja en straffbelagd handling eller \r\nfara för liv, hälsa eller värdefull egendom eller för \r\nomfattande skada i miljön,\r\n\r\n4. tjänstemannen med stöd i lag ska avvisa eller avlägsna \r\nnågon från ett visst område eller utrymme, eller verkställa \r\neller biträda vid kroppsvisitation, kroppsbesiktning eller \r\nnågon annan liknande åtgärd, vid beslag eller något annat \r\nomhändertagande av egendom eller vid husrannsakan eller vid \r\ngenomsökning på distans,\r\n\r\n5. tjänstemannen med stöd i lag ska stoppa ett fartyg, fordon \r\neller något annat transportmedel eller ska kontrollera ett \r\nfartyg eller fordon eller dess last, eller\r\n\r\n6. tjänstemannen annars med stöd i lag ska bereda sig \r\ntillträde till eller spärra av en byggnad, ett rum eller ett \r\nområde. \r\n\r\nI fall som avses i första stycket 4 och 6 får våld mot en \r\nperson användas endast om kustbevakningstjänstemannen eller \r\nden som han eller hon biträder möts av motstånd.\r\n\r\nI 24 kap. brottsbalken finns också föreskrifter om rätten att \r\ni vissa fall använda våld. Lag (2022:327).\r\n\r\n4 § /Träder i kraft I:2026-01-01/\r\nEn kustbevakningstjänsteman får, i den mån andra medel är \r\notillräckliga och det med hänsyn till omständigheterna är \r\nförsvarligt, använda våld för att genomföra en tjänsteåtgärd i \r\nden brottsbekämpande eller ordningshållande verksamheten, om\r\n\r\n1. tjänstemannen möts med våld eller hot om våld,\r\n\r\n2. någon som ska häktas eller anhållas eller annars med stöd i \r\nlag ska berövas friheten försöker undkomma eller tjänstemannen \r\nannars möts av motstånd när ett sådant frihetsberövande ska \r\nverkställas,\r\n\r\n3. det är fråga om att avvärja en straffbelagd handling eller \r\nfara för liv, hälsa eller värdefull egendom eller för \r\nomfattande skada i miljön, \r\n\r\n4. tjänstemannen med stöd i lag ska avvisa eller avlägsna \r\nnågon från ett visst område eller utrymme, eller verkställa \r\neller biträda vid kroppsvisitation, kroppsbesiktning eller \r\nnågon annan liknande åtgärd, vid beslag eller något annat \r\nomhändertagande av egendom eller vid husrannsakan eller vid \r\ngenomsökning på distans,\r\n\r\n5. tjänstemannen med stöd i lag ska stoppa ett fartyg, fordon \r\neller något annat transportmedel eller ska kontrollera ett \r\nfartyg eller fordon eller dess last, eller\r\n\r\n6. tjänstemannen annars med stöd i lag ska bereda sig \r\ntillträde till eller spärra av en byggnad, ett rum eller ett \r\nområde.\r\n\r\nI fall som avses i första stycket 4 och 6 får våld mot en \r\nperson användas endast om kustbevakningstjänstemannen eller \r\nden som han eller hon biträder möts av motstånd.\r\n\r\nI 24 kap. brottsbalken och 42 d § lagen (2020:1173) om vissa \r\nutsläpp av växthusgaser finns också föreskrifter om rätten att \r\ni vissa fall använda våld. Lag (2025:907).\r\n\r\nKroppsvisitera\r\n\r\n5 § En kustbevakningstjänsteman som med stöd i lag griper \r\neller annars omhändertar eller avlägsnar någon, får i \r\nanslutning till ingripandet kroppsvisitera den som åtgärden \r\nriktar sig mot i den utsträckning som är nödvändig för att\r\n\r\n1. av säkerhetsskäl kunna ta om hand vapen eller andra farliga \r\nföremål, eller\r\n\r\n2. fastställa hans eller hennes identitet.\r\n\r\nEn kustbevakningstjänsteman får också i samband med ett förhör \r\nsom hålls i myndighetens lokaler, i lokaler som ställts till \r\nmyndighetens förfogande eller ombord på myndighetens fartyg \r\nkroppsvisitera förhörspersonen, om det är nödvändigt av \r\nsäkerhetsskäl för att söka efter vapen eller andra farliga \r\nföremål. Lag (2024:755).\r\n\r\nAnvända fängsel\r\n\r\n6 § En kustbevakningstjänsteman som i den brottsbekämpande eller \r\nordningshållande verksamheten omhändertar eller på annat sätt \r\ninskränker någons rörelsefrihet får belägga honom eller henne \r\nmed fängsel\r\n\r\n1. om han eller hon uppträder våldsamt och det är absolut \r\nnödvändigt med hänsyn till hans eller hennes egen eller någon \r\nannans säkerhet till liv eller hälsa, eller\r\n\r\n2. vid förflyttning inom en förvaringslokal och vid transport \r\neller någon annan vistelse utanför en sådan lokal, om det är \r\nnödvändigt av säkerhetsskäl.\r\n\r\nDokumentation\r\n\r\n7 § Protokoll ska föras över ingripanden som innebär att någon \r\navvisas, avlägsnas, omhändertas eller grips och över föremål \r\nsom omhändertas enligt 3 kap. 16 a §. Av protokollet ska det \r\nframgå\r\n\r\n1. vem som har fattat beslutet,\r\n\r\n2. grunden för beslutet och tidpunkten när det har fattats,\r\n\r\n3. vem eller vilka som har deltagit i ingripandet,\r\n\r\n4. vem eller vilka som ingripandet har riktat sig mot,\r\n\r\n5. tiden för ingripandet, och\r\n\r\n6. vad som i övrigt har förekommit vid ingripandet.\r\n\r\nAnsvarig för att protokollet upprättas är, i fråga om \r\nuppgifter som avses i första stycket 1 och 2, den som har \r\nfattat beslutet och i övrigt den som varit förman vid \r\ningripandet.\r\n\r\nI rättegångsbalken finns bestämmelser om protokoll över \r\nförvar, beslag, husrannsakan, genomsökning på distans, \r\nkroppsvisitation och kroppsbesiktning. Lag (2024:755).\r\n\r\n8 § Användning av fängsel enligt 6 § ska antecknas i ett \r\nprotokoll. Protokollet ska innehålla uppgift om\r\n\r\n1. fängslets art,\r\n\r\n2. tiden när fängslet sattes på och när det togs bort, och\r\n\r\n3. skälen till åtgärden.\r\n\r\nAnsvarig för att protokollet upprättas är den som har fattat \r\nbeslutet.\r\n\r\n/Rubriken träder i kraft I:2026-01-15/\r\nAnmälningsskyldighet\r\n\r\n9 § /Träder i kraft I:2026-01-15/\r\nBestämmelser om skyldigheten att vid kännedom eller \r\nmisstanke om att ett barn far illa genast anmäla det till \r\nsocialnämnden finns i 19 kap. 1 § socialtjänstlagen \r\n(2025:400). Lag (2025:1499).\r\n\r\n3 kap. Den direkta brottsbekämpningen\r\n\r\nUppgifter som ingår i den direkta brottsbekämpningen\r\n\r\n1 § Till Kustbevakningens uppgifter inom den direkta \r\nbrottsbekämpningen hör att självständigt\r\n\r\n1. förebygga, förhindra och upptäcka brottslig verksamhet,\r\n\r\n2. ingripa vid misstanke om brott,\r\n\r\n3. utreda brott, eller\r\n\r\n4. beivra brott.\r\n\r\nBrott som ingår i den direkta brottsbekämpningen\r\n\r\n2 § Kustbevakningens direkta brottsbekämpning omfattar brott \r\nsom rör\r\n\r\n1. skyddslagstiftning i\r\n\r\na) lagen (2004:487) om sjöfartsskydd,\r\n\r\nb) skyddslagen (2010:305), och\r\n\r\nc) lagen (2016:319) om skydd för geografisk information,\r\n\r\n2. sjötrafik och sjösäkerhet i\r\n\r\na) lagen (1983:293) om inrättande, utvidgning och avlysning av \r\nallmän farled och allmän hamn,\r\n\r\nb) lagen (1983:294) om inrättande, utvidgning och avlysning av \r\nallmän flottled,\r\n\r\nc) mönstringslagen (1983:929),\r\n\r\nd) sjölagen (1994:1009),\r\n\r\ne) lagen (1994:1776) om skatt på energi,\r\n\r\nf) lagen (1998:958) om vilotid för sjömän,\r\n\r\ng) fartygssäkerhetslagen (2003:364),\r\n\r\nh) lagen (2006:263) om transport av farligt gods,\r\n\r\ni) barlastvattenlagen (2009:1165), och\r\n\r\nj) lagen (2021:626) om förarbevis för vattenskoter,\r\n\r\n3. vattenförorening och miljö i\r\n\r\na) 10 kap. 1 § lagen (1980:424) om åtgärder mot förorening \r\nfrån fartyg, och\r\n\r\nb) 29 kap. 1 § första stycket 1 miljöbalken i fråga om utsläpp \r\nfrån fritidsfartyg, samt 29 kap. 2-2 b §§, 4 § första stycket \r\n1 j i fråga om otillåten hantering av ammunition som \r\ninnehåller bly, 4 a § och 8 § första stycket 12 och 13 samma \r\nbalk,\r\n\r\n4. överträdelser av fiske- och jaktlagstiftning i\r\n\r\na) jaktlagen (1987:259),\r\n\r\nb) fiskelagen (1993:787),\r\n\r\nc) lagen (1994:1709) om EU:s förordningar om den gemensamma \r\nfiskeripolitiken, och\r\n\r\nd) vapenlagen (1996:67),\r\n\r\n5. fornminnen och vrak i\r\n\r\na) 2 kap. kulturmiljölagen (1988:950), och\r\n\r\nb) lagen (1995:732) om skydd för gravfriden vid vraket efter \r\npassagerarfartyget Estonia,\r\n\r\n6. Sveriges maritima zoner i\r\n\r\na) lagen (1966:314) om kontinentalsockeln, och\r\n\r\nb) lagen (1992:1140) om Sveriges ekonomiska zon,\r\n\r\n7. trafikbrottslagstiftning i 4 och 4 a §§ lagen (1951:649) om \r\nstraff för vissa trafikbrott, och\r\n\r\n8. tullagstiftning i\r\n\r\na) inregränslagen (1996:701),\r\n\r\nb) lagen (2000:1064) om kontroll av produkter med dubbla \r\nanvändningsområden och av tekniskt bistånd,\r\n\r\nc) lagen (2000:1225) om straff för smuggling,\r\n\r\nd) lagen (2006:1329) om handel med vissa varor som kan \r\nanvändas till dödsstraff eller tortyr, m.m., och\r\n\r\ne) tullagen (2016:253).\r\n\r\nBrott som har begåtts i Sveriges maritima zoner omfattas \r\nalltid av den direkta brottsbekämpningen.\r\n\r\nRegeringen får meddela föreskrifter om att ytterligare brott \r\nmed endast böter i straffskalan ska ingå i den direkta \r\nbrottsbekämpningen. Lag (2024:755).\r\n\r\nBefogenheter inom den direkta brottsbekämpningen\r\n\r\nInleda förundersökning\r\n\r\n3 § Kustbevakningen får besluta att inleda förundersökning \r\nenligt 23 kap. rättegångsbalken om brott som avses i 2 § \r\nförsta stycket 1-7 och tredje stycket. De befogenheter och \r\nskyldigheter som undersökningsledaren har enligt \r\nrättegångsbalken gäller då den som Kustbevakningen har utsett \r\natt fullgöra den uppgiften.\r\n\r\nVad som sägs i 23 kap. 3 § första stycket rättegångsbalken om \r\nhur en förundersökning kan inledas av en polisman ska gälla \r\näven för en kustbevakningstjänsteman.\r\n\r\nOm saken inte är av enkel beskaffenhet ska ledningen av \r\nförundersökningen övertas av åklagare så snart någon skäligen \r\nkan misstänkas för brottet. Åklagaren ska också i andra fall \r\növerta ledningen när det behövs av särskilda skäl. Åklagaren \r\nfår begära biträde av Kustbevakningen med förundersökningen. \r\nÅklagaren får också uppdra åt en kustbevakningstjänsteman att \r\nvidta en viss åtgärd som hör till förundersökningen, om det är \r\nlämpligt med hänsyn till åtgärdens beskaffenhet och \r\nomständigheterna i övrigt. Lag (2024:755).\r\n\r\nHålla förhör och vidta andra utredningsåtgärder\r\n\r\n4 § Innan en förundersökning har hunnit inledas har en \r\nkustbevakningstjänsteman samma rätt som en polisman att enligt \r\n23 kap. 3 § fjärde stycket rättegångsbalken hålla förhör och \r\nvidta andra utredningsåtgärder som är av betydelse för \r\nutredningen av brott som omfattas av den direkta brotts-\r\nbekämpningen.\r\n\r\nTa med någon till förhör\r\n\r\n5 § En kustbevakningstjänsteman har samma rätt som en polisman \r\natt enligt 23 kap. 8 § rättegångsbalken beordra någon att \r\nfölja med till förhör och ta med någon till förhör med \r\nanledning av brott som omfattas av den direkta \r\nbrottsbekämpningen.\r\n\r\nTa hand om elektronisk kommunikationsutrustning\r\n\r\n6 § En kustbevakningstjänsteman har samma rätt som en polisman \r\natt enligt 23 kap. 9 a § rättegångsbalken efter tillsägelse \r\ntillfälligt ta hand om elektronisk kommunikationsutrustning \r\nfrån den som ska höras och besluta om kroppsvisitation med \r\nanledning av brott som omfattas av den direkta \r\nbrottsbekämpningen.\r\n\r\nGripa en misstänkt\r\n\r\n7 § En kustbevakningstjänsteman har samma rätt som en polisman \r\natt enligt 24 kap. 7 § första stycket rättegångsbalken gripa \r\nden som misstänks för brott som omfattas av den direkta \r\nbrottsbekämpningen. \r\n\r\nDet som föreskrivs i rättegångsbalken om befogenheter och \r\nskyldigheter i förhållande till den som gripits gäller för \r\nkustbevakningstjänstemannen i samma utsträckning som för en \r\npolisman samt för Kustbevakningen i samma utsträckning som för \r\nPolismyndigheten.\r\n\r\nGöra en husrannsakan\r\n\r\n8 § En kustbevakningstjänsteman har samma rätt som en polisman \r\natt enligt 28 kap. 5 § rättegångsbalken göra husrannsakan för \r\nbrott som omfattas av den direkta brottsbekämpningen. \r\n\r\nEn husrannsakan får göras även om påföljden för gärningen, \r\ntill följd av bestämmelserna i lagen (1996:517) om begränsning \r\nav tillämpningen av svensk lag när det gäller vissa brott som \r\nbegåtts på utländska fartyg eller 41 § första stycket \r\nfiskelagen (1993:787), endast kan bestämmas till böter.\r\n\r\nFinns det anledning att anta att ett brott som anges i 3 kap. \r\n2 § 8 har begåtts, får även i annat fall än som sägs i 28 kap. \r\n1 § rättegångsbalken en kustbevakningstjänsteman göra \r\nhusrannsakan i magasin eller liknande utrymmen för att söka \r\nefter egendom som skäligen kan antas bli förverkad på grund av \r\nett sådant brott. Lag (2024:755).\r\n\r\nGöra en undersökning\r\n\r\n9 § I fråga om brott som ingår i den direkta \r\nbrottsbekämpningen har en kustbevakningstjänsteman samma rätt \r\nsom en polisman att göra en undersökning enligt 28 kap. 10 § \r\nrättegångsbalken.\r\n\r\nUtföra genomsökning på distans\r\n\r\n9 a § En kustbevakningstjänsteman har samma rätt som en \r\npolisman att enligt 28 kap. 10 d § första stycket \r\nrättegångsbalken utföra en genomsökning på distans för brott \r\nsom omfattas av den direkta brottsbekämpningen. \r\nLag (2022:327).\r\n\r\n9 b § En kustbevakningstjänsteman har för brott som omfattas \r\nav den direkta brottsbekämpningen samma rätt som en polisman \r\natt enligt 28 kap. 10 f § rättegångsbalken tillfälligt \r\nomhänderta elektronisk kommunikationsutrustning från den som \r\nnärvarar vid en genomsökning på distans och besluta om \r\nkroppsvisitation. Lag (2022:327).\r\n\r\nTa föremål i beslag \r\n\r\n10 § En kustbevakningstjänsteman har samma rätt som en \r\npolisman att enligt 27 kap. 4 § andra stycket rättegångsbalken \r\nta föremål i beslag för brott som ingår i den direkta \r\nbrottsbekämpningen.\r\n\r\nVid brott som anges i 3 kap. 2 § 8 får en \r\nkustbevakningstjänsteman även i andra fall än som anges i \r\n27 kap. 4 § rättegångsbalken ta egendom i beslag, om den \r\nskäligen kan antas bli förverkad på grund av brottet eller ha \r\nbetydelse för en utredning om ett sådant brott.\r\n\r\nOm det i lag finns avvikande bestämmelser om beslag gäller \r\ndessa. Lag (2024:755).\r\n\r\nHantera egendom som tagits i beslag\r\n\r\n11 § Egendom som tagits i beslag ska förvaras av \r\nKustbevakningen om inget annat är föreskrivet eller åklagaren \r\nbestämmer något annat.\r\n\r\n12 § Om inget annat följer av lag eller annan författning får \r\negendom som har tagits i beslag och som kan antas bli \r\nförverkad omedelbart säljas av Kustbevakningen om\r\n\r\n1. egendomen inte kan vårdas utan fara för att den förstörs,\r\n\r\n2. vården av egendomen är förenad med alltför stora kostnader, \r\neller\r\n\r\n3. det annars finns särskilda skäl.\r\n\r\nSådan egendom får i stället förstöras, om den\r\n\r\n1. inte kan säljas,\r\n\r\n2. kan befaras komma till brottslig användning, eller\r\n\r\n3. annars är olämplig för försäljning.\r\n\r\nOm egendom som sålts eller förstörts inte förverkas, har \r\nägaren eller någon annan rättsinnehavare rätt till ersättning. \r\nFör egendom som sålts lämnas dock inte ersättning med högre \r\nbelopp än vad som kommit in vid försäljningen. Om egendomen \r\nhar förstörts lämnas ersättning med skäligt belopp.\r\n\r\nTa egendom i förvar\r\n\r\n13 § I fråga om brott som ingår i den direkta \r\nbrottsbekämpningen har en kustbevakningstjänsteman samma rätt \r\nsom en polisman att enligt 26 kap. 3 § andra stycket \r\nrättegångsbalken ta egendom i förvar.\r\n\r\nBesluta om avspärrning och förbud att flytta föremål\r\n\r\n14 § I fråga om brott som ingår i den direkta \r\nbrottsbekämpningen har en kustbevakningstjänsteman rätt att \r\nbesluta om avspärrning och förbud att flytta föremål samt \r\nandra åtgärder enligt 27 kap. 15 § rättegångsbalken.\r\n\r\nKroppsvisitera, kroppsbesikta och ta fingeravtryck och andra \r\nunderlag\r\n\r\n15 § I fråga om brott som ingår i den direkta \r\nbrottsbekämpningen har en kustbevakningstjänsteman samma rätt \r\nsom en polisman att\r\n\r\n1. enligt 28 kap. 13 och 14 b §§ rättegångsbalken besluta om \r\nkroppsvisitation, kroppsbesiktning och upptagning av \r\nfingeravtryck och andra underlag, och\r\n\r\n2. enligt 28 kap. 13 a och 14 b §§ rättegångsbalken\r\n\r\na) hålla kvar den som ska kroppsvisiteras, kroppsbesiktigas \r\neller bli föremål för en upptagning av fingeravtryck och andra \r\nunderlag, och \r\n\r\nb) ta med den som ska kroppsvisiteras, kroppsbesiktigas eller \r\nbli föremål för en upptagning av fingeravtryck och andra \r\nunderlag till den plats där åtgärden ska genomföras.\r\n\r\nEn kustbevakningstjänsteman har samma rätt som en \r\ntulltjänsteman att vidta åtgärder enligt 7 kap. 1-3 §§ \r\ntullbefogenhetslagen (2024:710). Lag (2025:137).\r\n\r\nGenomföra biometrisk autentisering\r\n\r\n15 a § En kustbevakningstjänsteman har samma rätt som en \r\npolisman att enligt 27 kap. 17 f § rättegångsbalken genomföra \r\nbiometrisk autentisering för brott som omfattas av den direkta \r\nbrottsbekämpningen. Lag (2022:327).\r\n\r\nTa alkoholutandningsprov och göra ögonundersökning\r\n\r\n15 b § /Upphör att gälla U:2030-03-01/\r\nI lagen (1976:1090) om alkoholutandningsprov, lagen \r\n(1999:216) om ögonundersökning vid misstanke om vissa brott i \r\ntrafiken och lagen (2024:1231) om försöksverksamhet med \r\nrutinmässiga ögonundersökningar i trafiken finns bestämmelser \r\nom rätten för en kustbevakningstjänsteman att ta \r\nalkoholutandningsprov och göra ögonundersökning.\r\nLag (2024:1232).\r\n\r\n15 b § /Träder i kraft I:2030-03-01/\r\nI lagen (1976:1090) om alkoholutandningsprov och lagen \r\n(1999:216) om ögonundersökning vid misstanke om vissa brott i \r\ntrafiken finns bestämmelser om rätten för en \r\nkustbevakningstjänsteman att ta alkoholutandningsprov och göra \r\nögonundersökning. Lag (2024:1233).\r\n\r\nMedel för att genomföra en tjänsteåtgärd\r\n\r\nStoppa fartyg, fordon eller annat transportmedel\r\n\r\n16 § En kustbevakningstjänsteman har i den direkta \r\nbrottsbekämpningen rätt att stoppa ett fartyg, fordon eller \r\nnågot annat transportmedel om det\r\n\r\n1. finns anledning att anta att någon som befinner sig i eller \r\npå transportmedlet har gjort sig skyldig till brott som \r\ntjänstemannen får ingripa mot,\r\n\r\n2. av någon annan anledning behövs för att med stöd i lag \r\ningripa mot någon som befinner sig i eller på transportmedlet, \r\ngenom att beröva honom eller henne friheten, på annat sätt \r\ninskränka hans eller hennes rörelsefrihet eller utsätta honom \r\neller henne för kroppsvisitation eller kroppsbesiktning, \r\n\r\n3. behövs för att med stöd i lag göra husrannsakan i eller på \r\ntransportmedlet, eller\r\n\r\n4. behövs för att med stöd i lag eller annan författning \r\nreglera trafiken eller för att kontrollera transportmedlet, \r\nden som för det eller dess last.\r\n\r\nTillfälligt omhänderta fordonsnycklar och andra särskilda \r\nbefogenheter\r\n\r\n16 a § En kustbevakningstjänsteman har vid misstanke om brott \r\nenligt 4 och 4 a §§ lagen (1951:649) om straff för vissa \r\ntrafikbrott samma befogenhet som en polisman har enligt 24 a § \r\npolislagen (1984:387) att tillfälligt omhänderta \r\nfordonsnycklar, annat som behövs för färden, eller fordonet \r\nsamt att göra kroppsvisitation och genomsöka fordonet.\r\nLag (2024:755).\r\n\r\n16 b § I fråga om det fortsatta förfarandet vid \r\nomhändertagande tillämpas bestämmelserna i 24 c och 24 d §§ \r\npolislagen (1984:387) om upphörande av omhändertagande och \r\nförstöring eller försäljning av egendom.\r\n\r\nEgendom som förvaras av Kustbevakningen ska överlämnas till \r\nPolismyndigheten, om den inte hämtas. Lag (2024:755).\r\n\r\n16 c § I 7 kap. 4 § körkortslagen (1998:488) finns \r\nbestämmelser om Kustbevakningens rätt att besluta om \r\nomhändertagande av körkort. Lag (2024:755).\r\n\r\nRapporteringsskyldighet\r\n\r\n17 § En kustbevakningstjänsteman som ingriper med stöd av 4-\r\n10 §§ eller 13-15 §§ ska genast anmäla detta till någon som är \r\nbehörig att leda en förundersökning.\r\n\r\nEn kustbevakningstjänsteman som har omhändertagit något enligt \r\n16 a § ska skyndsamt anmäla det till Polismyndigheten, som \r\nomedelbart ska pröva om omhändertagandet ska bestå. \r\nOmhändertagen egendom ska förvaras av Kustbevakningen, om inte \r\nPolismyndigheten bestämmer något annat. Lag (2024:755).\r\n\r\n18 § Om en kustbevakningstjänsteman får kännedom om att ett \r\nbrott som omfattas av den direkta brottsbekämpningen har \r\nbegåtts inom lagens geografiska tillämpningsområde, ska \r\ntjänstemannen rapportera detta till sin förman så snart det \r\nkan ske.\r\n\r\nEn kustbevakningstjänsteman får lämna rapporteftergift om \r\nbrottet med hänsyn till omständigheterna i det särskilda \r\nfallet är obetydligt och det är uppenbart att brottet inte \r\nskulle leda till någon annan påföljd än böter.\r\n\r\n19 § Om en kustbevakningstjänsteman upptäcker att ett brott \r\nhar begåtts utanför Sveriges territorium ska tjänstemannen \r\nskyndsamt anmäla saken till åklagare.\r\n\r\n4 kap. Den indirekta brottsbekämpningen\r\n\r\nBiträde åt en annan myndighet innan en förundersökning har \r\ninletts\r\n\r\nBiträde efter godkännande av behörig myndighet\r\n\r\n1 § Innan en förundersökning har inletts får Kustbevakningen i \r\nett enskilt fall ingripa, även om brottet inte ingår i den \r\ndirekta brottsbekämpningen. \r\n\r\nEtt sådant ingripande får göras av en kustbevakningstjänsteman \r\nefter en förfrågan om biträde i ett enskilt fall från\r\n\r\n1. Kustbevakningen till Polismyndigheten eller Tullverket, \r\neller\r\n\r\n2. Polismyndigheten eller Tullverket till Kustbevakningen.\r\n\r\nEn förutsättning för att biträde ska få lämnas är att den \r\nmyndighet som fått förfrågan har gått med på det.\r\n\r\nBefogenheter inom den indirekta brottsbekämpningen \r\n\r\n2 § Vid ett ingripande enligt 1 § får befogenheterna i 3 kap. \r\n4-6 §§ utövas.\r\n\r\nGripanden och beslag som inte kan vänta\r\n\r\n3 § Bestämmelserna om gripanden och beslag i 3 kap. 7 och \r\n10 §§ får tillämpas om inte ett godkännande enligt 1 § utan \r\nväsentlig olägenhet kan avvaktas.\r\n\r\nBiträde åt en förundersökningsledare när en förundersökning \r\nhar inletts \r\n\r\n4 § När en förundersökning har inletts får Kustbevakningen \r\nbistå förundersökningsledaren med utredningen av brottet, även \r\nom brottet inte ingår i den direkta brottsbekämpningen.\r\n\r\nEn förundersökningsledare får anlita biträde av \r\nKustbevakningen för att genomföra förundersökningen. \r\nFörundersökningsledaren får också ge i uppdrag åt en \r\nkustbevakningstjänsteman att vidta en viss åtgärd som hör till \r\nförundersökningen, om det är lämpligt med hänsyn till \r\nåtgärdens beskaffenhet och omständigheterna i övrigt. En \r\nkustbevakningstjänsteman har då de befogenheter som anges i \r\n3 kap. 5-10 och 13-15 §§.\r\n\r\nOm förundersökningen leds av åklagare är Kustbevakningen och \r\nen kustbevakningstjänsteman skyldiga att lämna det biträde som \r\nbegärs enligt denna paragraf. Lag (2024:755).\r\n\r\nMedel för att genomföra en tjänsteåtgärd\r\n\r\n5 § Vid ett ingripande enligt 1-4 §§ får de medel för att \r\ngenomföra en tjänsteåtgärd som anges i 3 kap. 16 § användas.\r\n\r\nRapporteringsskyldighet\r\n\r\n6 § En kustbevakningstjänsteman som enligt bestämmelserna i \r\ndetta kapitel biträder en annan myndighet ska till den \r\nmyndigheten genast rapportera de åtgärder och ingripanden som \r\ngjorts.\r\n\r\n5 kap. Ordningshållande verksamhet\r\n\r\nUppgifter som ingår i den direkta ordningshållningen\r\n\r\n1 § Inom den direkta ordningshållningen får Kustbevakningen \r\nsjälvständigt förebygga och ingripa mot störningar av \r\nordningen.\r\n\r\nOrdningsstörningar som ingår i den direkta ordningshållningen\r\n\r\n2 § Kustbevakningens direkta ordningshållning omfattar\r\n\r\n1. uppträdande till sjöss, \r\n\r\n2. störningar enligt 20 § andra stycket lagen (2004:487) om \r\nsjöfartsskydd, och\r\n\r\n3. störningar enligt 4 kap. 7 § andra stycket lagen \r\n(2006:1209) om hamnskydd.\r\n\r\nKustbevakningens indirekta ordningshållning\r\n\r\nIngripanden som godkänts\r\n\r\n3 § Kustbevakningen får i ett enskilt fall ingripa även mot \r\nstörningar av ordningen som inte ingår i den direkta \r\nordningshållningen. \r\n\r\nEtt sådant ingripande får göras av en kustbevakningstjänsteman \r\nefter en förfrågan om biträde med en viss åtgärd från\r\n\r\n1. Kustbevakningen till Polismyndigheten, eller\r\n\r\n2. Polismyndigheten till Kustbevakningen.\r\n\r\nEn förutsättning för att biträde ska få lämnas är att den \r\nmyndighet som mottagit förfrågan har gått med på det.\r\n\r\nIngripanden vid allvarlig fara för liv eller hälsa\r\n\r\n4 § Om ett omedelbart ingripande är nödvändigt för att hindra \r\nallvarlig fara för liv eller hälsa och faran inte lämpligen \r\nkan hindras på något annat sätt, får ett ingripande göras även \r\nutan ett godkännande enligt 3 § .\r\n\r\nBefogenheter inom den ordningshållande verksamheten\r\n\r\nAvvisa, avlägsna eller tillfälligt omhänderta personer\r\n\r\n5 § Om någon genom sitt uppträdande stör ordningen eller utgör \r\nen omedelbar fara för den, får en kustbevakningstjänsteman \r\navvisa eller avlägsna honom eller henne från ett visst område \r\neller utrymme, när det är nödvändigt för att ordningen inom \r\nden direkta eller indirekta ordningshållningen ska kunna \r\nupprätthållas. Detsamma gäller om en sådan åtgärd behövs för \r\natt avvärja en straffbelagd handling.\r\n\r\nOm åtgärden är otillräcklig för att det avsedda resultatet ska \r\nuppnås får personen omhändertas tillfälligt. Rätten att \r\ntillfälligt omhänderta en person gäller dock inte vid \r\ningripanden enligt 2 § 2 eller 3.\r\n\r\nBestämmelser om omhändertagande\r\n\r\n6 § Den som har verkställt ett omhändertagande ska så \r\nskyndsamt som möjligt anmäla åtgärden till sin förman. Om \r\nomhändertagandet inte redan har upphört ska förmannen \r\nomedelbart pröva om det ska bestå.\r\n\r\nOm förmannens beslut innebär att omhändertagandet ska bestå, \r\nska förmannen skyndsamt underrätta Polismyndigheten om \r\nomhändertagandet och skälet till detta. Den omhändertagne ska \r\nså snabbt som möjligt överlämnas till Polismyndigheten som på \r\nnytt ska pröva om omhändertagandet ska bestå.\r\n\r\n7 § Den som har omhändertagits ska underrättas om anledningen \r\ntill omhändertagandet så snart som möjligt.\r\n\r\nOm den som har omhändertagits begär det eller om det annars \r\nfinns skäl för det, ska någon av hans eller hennes närmaste \r\nanhöriga eller någon annan person som står honom eller henne \r\nsärskilt nära underrättas om åtgärden. Vid pågående \r\nbrottsutredning får underrättelsen dock inte lämnas förrän det \r\nkan ske utan men för utredningen.\r\n\r\nOm den som har omhändertagits motsätter sig att någon \r\nunderrättas får en underrättelse lämnas bara om det finns \r\nsynnerliga skäl.\r\n\r\nEn underrättelse behöver inte lämnas om åtgärden har upphört.\r\n\r\n8 § Vid ett omhändertagande ska en kustbevakningstjänsteman se \r\ntill att åtgärden inte orsakar den omhändertagne större \r\nolägenhet än som är oundvikligt med hänsyn till åtgärdens \r\nsyfte, och att den inte väcker onödig uppmärksamhet. Den som \r\nhar omhändertagits får inte utsättas för någon annan \r\ninskränkning i sin frihet än som behövs med hänsyn till \r\nordning, säkerhet eller ändamålet med åtgärden.\r\n\r\nDen omhändertagne får tas i förvar om det är nödvändigt med \r\nhänsyn till ordning eller säkerhet. Den som är under femton år \r\nfår dock inte tas i förvar.\r\n\r\n9 § En person som ska gripas enligt 24 kap. rättegångsbalken \r\nfår inte omhändertas enligt 5 § andra stycket eller hållas \r\nkvar enligt 6 § andra stycket.\r\n\r\nAvvisa eller avlägsna någon från ett område eller utrymme vid \r\ntillträdesförbud\r\n\r\n10 § Om någon försöker att tränga sig in på ett område eller i \r\nett utrymme dit tillträde har förbjudits med stöd av denna lag \r\neller annan författning, får en kustbevakningstjänsteman \r\navvisa eller avlägsna honom eller henne från området eller \r\nutrymmet när det är nödvändigt för att ordningen eller \r\nsäkerheten ska kunna upprätthållas. Detsamma gäller den som \r\nvägrar att lämna ett sådant område eller utrymme, eller som \r\ninte följer en anvisning som är meddelad enligt polislagen \r\n(1984:387) om att följa en viss väg.\r\n\r\nSärskilda bestämmelser om rätt att ingripa\r\n\r\n11 § Särskilda bestämmelser om en kustbevakningstjänstemans \r\nrätt att ingripa för att upprätthålla ordning och säkerhet på \r\nfartyg, i hamnanläggningar och i hamnars områden finns i\r\n\r\n1. lagen (2004:487) om sjöfartsskydd, och \r\n\r\n2. lagen (2006:1209) om hamnskydd.\r\n\r\nRapporteringsskyldighet\r\n\r\n12 § Om en kustbevakningstjänsteman ingriper självständigt mot \r\nen ordningsstörning ska Polismyndigheten genast underrättas.\r\n\r\nEn kustbevakningstjänsteman som biträder Polismyndigheten med \r\nordningshållande åtgärder ska genast rapportera de åtgärder \r\nsom vidtagits till Polismyndigheten.\r\n\r\n6 kap. Allmänna bestämmelser om kontroll- och \r\ntillsynsverksamhet\r\n\r\nPreja, borda och föra fartyg till hamn\r\n\r\n1 § Om det behövs för att genomföra en kontroll eller tillsyn \r\nfår en kustbevakningstjänsteman preja, borda och, om det \r\nuppenbart behövs för att genomföra åtgärden, föra ett fartyg \r\ntill svensk hamn.\r\n\r\nAnvända våld\r\n\r\n2 § I kontroll- och tillsynsverksamhet tillämpas bestämmelsen \r\nom att använda våld i 2 kap. 4 § första stycket 1 och 3-6 och \r\nandra stycket.\r\n\r\nRätt att ingripa enligt särskild reglering\r\n\r\n3 § Utöver bestämmelserna i detta kapitel har Kustbevakningen \r\noch en kustbevakningstjänsteman rätt att vidta de åtgärder som \r\nföljer av den författning som ligger till grund för kontrollen \r\neller tillsynen. \r\n\r\nOm det i lag finns avvikande bestämmelser om rätten att preja, \r\nborda och föra fartyg till hamn gäller dessa i stället för 1 §.",
    "skapadDateTime": "2025-12-12T12:58:42.085962",
    "uppdateradDateTime": "2025-12-15T13:23:25.8870822",
    "utkastId": null,
    "publicerad": true,
    "publiceradDateTime": "2025-12-15T13:23:25.8870821",
    "arkiverad": false,
    "historisk": false,
    "utkast": false
  },
  "andringsforfattningar": [
    {
      "andringsforfattningId": 642326,
      "beteckning": "2025:907",
      "anteckningar": "ändr. 2 kap. 4 §",
      "ikraftDateTime": "2026-01-01T00:00:00",
      "ikraftOvergangsbestammelse": false,
      "ikraftDenDagenRegeringenBestammer": false,
      "forarbeten": "Prop. 2024/25:174, bet. 2025/26:MJU3, rskr. 2025/26:9",
      "rubrik": "Lag (2025:907) om ändring i kustbevakningslagen (2019:32)",
      "lopnummer": "907",
      "celexnummer": null,
      "bihangsuppgifterTillAldreGrundforfattningar": null,
      "publiceringsar": "2025",
      "eUdirektiv": false,
      "skapadDateTime": "2025-12-12T12:58:42.101793",
      "uppdateradDateTime": "2025-12-15T13:23:25.8872384",
      "utkastId": null,
      "publicerad": true,
      "borttagen": false,
      "publiceradDateTime": "2025-12-15T13:23:25.8872381",
      "arkiverad": false,
      "historisk": false,
      "utkast": false
    },
    {
      "andringsforfattningId": 642327,
      "beteckning": "2025:137",
      "anteckningar": "ändr. 3 kap. 15 §, rubr. närmast före 3 kap. 15 §",
      "ikraftDateTime": "2025-07-01T00:00:00",
      "ikraftOvergangsbestammelse": false,
      "ikraftDenDagenRegeringenBestammer": false,
      "forarbeten": "Prop. 2024/25:37, bet. 2024/25:JuU18, rskr. 2024/25:147",
      "rubrik": "Lag (2025:137) om ändring i kustbevakningslagen (2019:32)",
      "lopnummer": "137",
      "celexnummer": null,
      "bihangsuppgifterTillAldreGrundforfattningar": null,
      "publiceringsar": "2025",
      "eUdirektiv": false,
      "skapadDateTime": "2025-12-12T12:58:42.1017932",
      "uppdateradDateTime": "2025-12-15T13:23:25.8872595",
      "utkastId": null,
      "publicerad": true,
      "borttagen": false,
      "publiceradDateTime": "2025-12-15T13:23:25.8872594",
      "arkiverad": false,
      "historisk": false,
      "utkast": false
    },
    {
      "andringsforfattningId": 642328,
      "beteckning": "2024:1233",
      "anteckningar": "ändr. 3 kap. 15 b §",
      "ikraftDateTime": "2030-03-01T00:00:00",
      "ikraftOvergangsbestammelse": false,
      "ikraftDenDagenRegeringenBestammer": false,
      "forarbeten": "Bet. 2024/25:JuU23, rskr. 2024/25:68",
      "rubrik": "Lag (2024:1233) om ändring i kustbevakningslagen (2019:32)",
      "lopnummer": "1233",
      "celexnummer": null,
      "bihangsuppgifterTillAldreGrundforfattningar": null,
      "publiceringsar": "2024",
      "eUdirektiv": false,
      "skapadDateTime": "2025-12-12T12:58:42.1017935",
      "uppdateradDateTime": "2025-12-15T13:23:25.8872676",
      "utkastId": null,
      "publicerad": true,
      "borttagen": false,
      "publiceradDateTime": "2025-12-15T13:23:25.8872676",
      "arkiverad": false,
      "historisk": false,
      "utkast": false
    },
    {
      "andringsforfattningId": 642329,
      "beteckning": "2024:1232",
      "anteckningar": "ändr. 3 kap. 15 b §",
      "ikraftDateTime": "2025-03-01T00:00:00",
      "ikraftOvergangsbestammelse": false,
      "ikraftDenDagenRegeringenBestammer": false,
      "forarbeten": "Bet. 2024/25:JuU23, rskr. 2024/25:68",
      "rubrik": "Lag (2024:1232) om ändring i kustbevakningslagen (2019:32)",
      "lopnummer": "1232",
      "celexnummer": null,
      "bihangsuppgifterTillAldreGrundforfattningar": null,
      "publiceringsar": "2024",
      "eUdirektiv": false,
      "skapadDateTime": "2025-12-12T12:58:42.1017936",
      "uppdateradDateTime": "2025-12-15T13:23:25.8872737",
      "utkastId": null,
      "publicerad": true,
      "borttagen": false,
      "publiceradDateTime": "2025-12-15T13:23:25.8872736",
      "arkiverad": false,
      "historisk": false,
      "utkast": false
    },
    {
      "andringsforfattningId": 642330,
      "beteckning": "2021:627",
      "anteckningar": "ändr. 3 kap. 2 §",
      "ikraftDateTime": "2022-05-01T00:00:00",
      "ikraftOvergangsbestammelse": false,
      "ikraftDenDagenRegeringenBestammer": false,
      "forarbeten": "Prop. 2020/21:190, bet. 2020/21:TU12, rskr. 2020/21:379",
      "rubrik": "Lag (2021:627) om ändring i kustbevakningslagen (2019:32)",
      "lopnummer": "627",
      "celexnummer": null,
      "bihangsuppgifterTillAldreGrundforfattningar": null,
      "publiceringsar": "2021",
      "eUdirektiv": false,
      "skapadDateTime": "2025-12-12T12:58:42.1017937",
      "uppdateradDateTime": "2025-12-15T13:23:25.8872799",
      "utkastId": null,
      "publicerad": true,
      "borttagen": false,
      "publiceradDateTime": "2025-12-15T13:23:25.8872798",
      "arkiverad": false,
      "historisk": false,
      "utkast": false
    },
    {
      "andringsforfattningId": 642331,
      "beteckning": "2022:327",
      "anteckningar": "ändr. 2 kap. 4, 7 §§; nya 3 kap. 9 a, 9 b, 15 a §§, rubr. närmast före 3 kap. 9 a, 15 a §§",
      "ikraftDateTime": "2022-06-01T00:00:00",
      "ikraftOvergangsbestammelse": false,
      "ikraftDenDagenRegeringenBestammer": false,
      "forarbeten": "Prop. 2021/22:119, bet. 2021/22:JuU15, rskr. 2021/22:243",
      "rubrik": "Lag (2022:327) om ändring i kustbevakningslagen (2019:32)",
      "lopnummer": "327",
      "celexnummer": null,
      "bihangsuppgifterTillAldreGrundforfattningar": null,
      "publiceringsar": "2022",
      "eUdirektiv": false,
      "skapadDateTime": "2025-12-12T12:58:42.1017939",
      "uppdateradDateTime": "2025-12-15T13:23:25.8872858",
      "utkastId": null,
      "publicerad": true,
      "borttagen": false,
      "publiceradDateTime": "2025-12-15T13:23:25.8872858",
      "arkiverad": false,
      "historisk": false,
      "utkast": false
    },
    {
      "andringsforfattningId": 642332,
      "beteckning": "2024:755",
      "anteckningar": "upph. 1 kap. 2 §; ändr. 2 kap. 5, 7 §§, 3 kap. 2, 3, 8, 10, 15, 17 §§, 4 kap. 4 §; nya 3 kap. 15 b, 16 a, 16 b, 16 c §§, rubr. närmast före 15 b, 16 a §§",
      "ikraftDateTime": "2024-11-07T00:00:00",
      "ikraftOvergangsbestammelse": false,
      "ikraftDenDagenRegeringenBestammer": false,
      "forarbeten": "Prop. 2023/24:132, bet. 2024/25:SkU2, rskr. 2024/25:8",
      "rubrik": "Lag (2024:755) om ändring i kustbevakningslagen (2019:32)",
      "lopnummer": "755",
      "celexnummer": null,
      "bihangsuppgifterTillAldreGrundforfattningar": null,
      "publiceringsar": "2024",
      "eUdirektiv": false,
      "skapadDateTime": "2025-12-12T12:58:42.101794",
      "uppdateradDateTime": "2025-12-15T13:23:25.8872928",
      "utkastId": null,
      "publicerad": true,
      "borttagen": false,
      "publiceradDateTime": "2025-12-15T13:23:25.8872927",
      "arkiverad": false,
      "historisk": false,
      "utkast": false
    },
    {
      "andringsforfattningId": 642333,
      "beteckning": "2025:1499",
      "anteckningar": "ny 2 kap.9 §, rubr. närmast före 2 kap. 9 §",
      "ikraftDateTime": "2026-01-15T00:00:00",
      "ikraftOvergangsbestammelse": false,
      "ikraftDenDagenRegeringenBestammer": false,
      "forarbeten": "Prop. 2025/26:12, bet. 2025/26:SoU11, rskr. 2025/26:100",
      "rubrik": "Lag (2025:1499) om ändring i kustbevakningslagen (2019:32)",
      "lopnummer": "1499",
      "celexnummer": null,
      "bihangsuppgifterTillAldreGrundforfattningar": null,
      "publiceringsar": "2025",
      "eUdirektiv": false,
      "skapadDateTime": "2025-12-12T12:59:35.4728849",
      "uppdateradDateTime": "2025-12-15T13:23:25.8872996",
      "utkastId": null,
      "publicerad": true,
      "borttagen": false,
      "publiceradDateTime": "2025-12-15T13:23:25.8872995",
      "arkiverad": false,
      "historisk": false,
      "utkast": false
    }
  ],
  "skapadDateTime": "2025-12-12T12:58:42.085961",
  "uppdateradDateTime": "2025-12-15T13:23:25.8866616",
  "publicerad": true,
  "publiceradDateTime": "2025-12-15T13:23:25.8866615",
  "arkiverad": false,
  "historisk": false,
  "utkast": false,
  "dokumenttyp": "SFS"
}