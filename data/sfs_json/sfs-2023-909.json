{
  "grundforfattningId": 62496,
  "previousId": 61919,
  "beteckning": "2023:909",
  "beteckningSortable": "2023:909",
  "publiceringsar": "2023",
  "lopnummer": "909",
  "rubrik": "Förordning (2023:909) med instruktion för Riksgäldskontoret",
  "tidsbegransadDateTime": null,
  "upphavdDateTime": null,
  "upphavdOvergangsbestammelse": false,
  "upphavdDenDagenRegeringenBestammer": false,
  "ikraftDateTime": "2024-01-01T00:00:00",
  "ikraftOvergangsbestammelse": true,
  "ikraftDenDagenRegeringenBestammer": false,
  "notis": false,
  "organisation": {
    "organisationId": 0,
    "namn": "Finansdepartementet",
    "enhet": "FMA FPM",
    "namnOchEnhet": "Finansdepartementet FMA FPM",
    "departementId": 6,
    "myndighetId": null
  },
  "forfattningstypNamn": "Förordning",
  "register": {
    "registerInformationId": 62493,
    "forarbeten": null,
    "eUdirektiv": false,
    "forfattningssamling": null,
    "celexnummer": null,
    "taggar": null,
    "overgangsbestammelserVidTidsbegransning": null,
    "skapadDateTime": "2026-01-02T14:45:11.8911584",
    "uppdateradDateTime": "2026-01-02T14:45:49.591552",
    "utkastId": null,
    "publicerad": true,
    "publiceradDateTime": "2026-01-02T14:45:49.5915519",
    "arkiverad": false,
    "historisk": false,
    "utkast": false
  },
  "fulltext": {
    "fulltextInformationId": 85316,
    "upphavdGenom": null,
    "andringInford": "SFS 2025:1237",
    "omtryck": null,
    "utfardadDateTime": "2023-12-14T00:00:00",
    "ovrigt": null,
    "forfattningstext": "Uppgifter\r\n\r\nStatens centrala finansförvaltning\r\n\r\n1 § Riksgäldskontoret ansvarar för statens centrala \r\nfinansförvaltning.\r\n\r\n2 § Myndigheten har till uppgift att \r\n\r\n1. efter regeringens beslut, tillhandahålla utlåning till och \r\nta emot medel på konto från i första hand statliga \r\nmyndigheter, och \r\n\r\n2. ansvara för och utveckla den statliga betalningsmodellen, \r\ninklusive statens centralkonto. \r\n\r\nMyndigheten får ta ut avgifter för tjänster som utförs åt \r\nstatliga myndigheter enligt första stycket 1 och besluta om \r\navgifternas storlek. Tjänsterna får inte subventioneras. \r\n\r\nMyndigheten ansvarar för bevakning och analys på kort och \r\nmedellång sikt av in- och utlåning i myndigheten.\r\nFörordning (2024:1105).\r\n\r\n2 a § Lån till och placeringar från statliga myndigheter och \r\nbolag ska ha marknadsmässiga villkor som baseras på \r\nRiksgäldskontorets upplåningskostnader på kapitalmarknaden. \r\n\r\nValutaväxlingar och valutasäkringstjänster för statliga \r\nmyndigheter ska ha marknadsmässiga villkor som baseras på \r\nRiksgäldskontorets uppskattade kostnad för motsvarande tjänst \r\npå marknaden. \r\n\r\nLikviditetsstyrningen i staten ska utformas så att statens \r\nräntekostnader långsiktigt minimeras. Förordning (2024:1105).\r\n\r\nStatens upplåning och skuldförvaltning\r\n\r\n3 § Myndigheten ska ta upp och förvalta lån till staten enligt \r\nbudgetlagen (2011:203). \r\n\r\nMyndigheten ansvarar för bevakning och analys på kort och \r\nmedellång sikt av statsskuldsdispositioner och räntor på \r\nstatsskulden.\r\n\r\nI riskhanteringen ska myndigheten, utöver vad som anges i \r\nregeringens riktlinjer, sträva efter att uppnå marknadspraxis. \r\nMyndigheten ska se till att hanteringen av finansiella och \r\noperativa risker uppfyller de för verksamheten relevanta krav \r\nsom gäller för finansiella företag.\r\n\r\nUtlåning och garantier\r\n\r\n4 § Myndigheten har till uppgift att \r\n\r\n1. ställa ut och förvalta statliga lån och garantier enligt \r\nförordningen (2011:211) om utlåning och garantier och \r\nförordningen (2021:524) om statliga kreditgarantier för gröna \r\ninvesteringar, \r\n\r\n2. handlägga Sveriges lån till andra stater som riksdagen \r\nbemyndigat regeringen att besluta om, och\r\n\r\n3. ställa ut skuldbevis.\r\n\r\n5 § Myndigheten får utföra uppdrag åt andra statliga \r\nmyndigheter inom garanti- och utlåningsverksamheten.\r\n\r\nMyndigheten får ta ut avgifter för uppdrag som utförs åt \r\nstatliga myndigheter enligt första stycket, besluta om \r\navgifternas storlek och disponera inkomsterna i verksamheten.\r\n\r\n6 § Myndigheten ska inom garanti- och utlåningsverksamheten \r\n\r\n1. begränsa statens risk och trygga statens rätt,\r\n\r\n2. arbeta för att garanti- och utlåningsverksamheten i andra \r\nmyndigheter under regeringen bedrivs på ett effektivt sätt, \r\n\r\n3. identifiera och övervaka risker i de garantier och den \r\nutlåning som inte bevakas av andra, och\r\n\r\n4. utveckla hanteringen av statliga garantier och utlåning.\r\n\r\nÖvervakningen enligt första stycket 3 av garantier till \r\ninternationella finansiella institutioner och Europeiska \r\nunionen som undantagits från garantimodellen sker genom \r\nansvarigt departements försorg.\r\n\r\n7 § Myndigheten ska förvalta svenska statens garantiåtagande \r\nenligt deltagaravtalet av den 24 augusti 2020, mellan Sverige \r\noch Europeiska investeringsbanken (EIB), och garantiavtalet av \r\nden 24 augusti 2020, mellan EIB och deltagande länder, om en \r\ngarantifond för stöd till i första hand företag i ekonomiska \r\nsvårigheter orsakade av utbrottet av covid-19. \r\n\r\nOm EIB begär att svenska staten ska infria garantiåtagandet, \r\nska myndigheten hantera infriandet. Detsamma gäller om EIB \r\nbegär att svenska staten ska infria ett åtagande enligt \r\npunkterna 10 a och 10 b i det deltagaravtal som avses i första \r\nstycket.\r\n\r\n8 § Myndigheten ska förvalta svenska statens garantiåtagande \r\nenligt avtalet av den 18 september 2020, mellan Sverige och \r\nEuropeiska kommissionen, om en garanti för ett europeiskt \r\ninstrument för tillfälligt stöd för att minska risken för \r\narbetslöshet i en krissituation till följd av utbrottet av \r\ncovid-19 (SURE). \r\n\r\nOm Europeiska kommissionen begär att svenska staten ska infria \r\ngarantiåtagandet, ska myndigheten hantera infriandet.\r\n\r\nResolution, insättningsgaranti, investerarskydd, förebyggande \r\nstatligt stöd och samordning av krisövningar\r\n\r\n9 § Myndigheten är resolutionsmyndighet för \r\n\r\n1. kreditinstitut, värdepappersbolag och vissa andra företag \r\nenligt lagen (2015:1016) om resolution, och \r\n\r\n2. centrala motparter enligt lagen (2022:739) med \r\nkompletterande bestämmelser till EU:s förordning om \r\nåterhämtning och resolution av centrala motparter. \r\n\r\n10 § Myndigheten är garantimyndighet enligt \r\n\r\n1. lagen (1995:1571) om insättningsgaranti, och \r\n\r\n2. lagen (1999:158) om investerarskydd. \r\n\r\n11 § Myndigheten är stödmyndighet enligt \r\n\r\n1. lagen (2015:1017) om förebyggande statligt stöd till \r\nkreditinstitut och om stabilitetsfonden, och \r\n\r\n2. lagen (2022:739) med kompletterande bestämmelser till EU:s \r\nförordning om återhämtning och resolution av centrala \r\nmotparter.\r\n\r\n12 § Myndigheten ska, som resolutions-, garanti- och \r\nstödmyndighet, motverka risk för allvarliga störningar i det \r\nfinansiella systemet och i ekonomin på ett för samhället \r\nkostnadseffektivt sätt.\r\n\r\n13 § Myndigheten ska, som garantimyndighet, upprätthålla ett \r\ntillfredsställande konsumentskydd för allmänhetens \r\ninsättningar respektive finansiella instrument.\r\n\r\n14 § Myndigheten ska, som garanti- och stödmyndighet, delta i \r\nutredning och planering av stödverksamhet i frågor som rör \r\nbank- och kreditväsendet och centrala motparter.\r\n\r\n15 § Myndigheten ska, som stödmyndighet, bistå regeringen med \r\nnödvändiga analyser och utredningar för att fullgöra \r\nuppgifterna enligt lagen (2015:1017) om förebyggande statligt \r\nstöd till kreditinstitut och om stabilitetsfonden och lagen \r\n(2022:739) med kompletterande bestämmelser till EU:s \r\nförordning om återhämtning och resolution av centrala \r\nmotparter. \r\n\r\n15 a § Myndigheten ska samordna regelbundna gemensamma \r\nkrisövningar för myndigheterna som är representerade i det \r\nfinansiella stabilitetsråd som är en del av Regeringskansliet. \r\n\r\nÖvningarna ska planeras och genomföras tillsammans med \r\nRegeringskansliet och Finansinspektionen. Myndigheten ska ge \r\nRiksbanken möjlighet att delta i detta arbete. \r\nFörordning (2024:1105).\r\n\r\n16 § Avgifter och andra medel som betalas till myndigheten \r\navseende insättningsgarantin och investerarskyddet ska \r\nredovisas mot en inkomsttitel på statens budget med ett belopp \r\nmotsvarande myndighetens kostnader för förvaltning av dessa \r\nersättningssystem.\r\n\r\nBeredskapsmyndighet\r\n\r\n17 § Myndigheten är beredskapsmyndighet enligt förordningen \r\n(2022:524) om statliga myndigheters beredskap.\r\n\r\nÖvriga uppgifter\r\n\r\n18 § Myndigheten har också uppgifter enligt miljöbalken, \r\nförordningen (2017:1179) om finansiering av kärntekniska \r\nrestprodukter och förordningen (2021:1142) om ansvar och \r\nersättning vid radiologiska olyckor.\r\n\r\n19 § Myndigheten ska \r\n\r\n1. regelbundet besluta statslåneräntan som den volymviktade \r\ngenomsnittliga marknadsräntan på nominella statsobligationer \r\nmed en återstående löptid på minst fem år och en utestående \r\nvolym om 20 miljarder kronor, och\r\n\r\n2. senast den 1 november varje år besluta statens \r\nutlåningsränta och statens avkastningsränta som den \r\ngenomsnittliga marknadsräntan under de tre närmast föregående \r\nåren, varvid marknadsräntan är räntan på nominella \r\nstatsobligationer med en återstående löptid på 4-6 år med \r\ntillägg av 0,25 procentenheter för förvaltningskostnader m.m.\r\nFörordning (2024:1105).\r\n\r\n20 § Myndigheten ansvarar för officiell statistik enligt \r\nförordningen (2001:100) om den officiella statistiken.\r\n\r\nInternationella överenskommelser\r\n\r\n21 § Myndigheten får ingå sådana internationella \r\növerenskommelser som avses i artikel 14.5 i Europaparlamentets \r\noch rådets direktiv 2014/49/EU av den 16 april 2014 om \r\ninsättningsgarantisystem, i den ursprungliga lydelsen. Detta \r\ngäller dock inte om överenskommelsen kräver riksdagens eller \r\nUtrikesnämndens medverkan.\r\n\r\nMedelsförvaltning \r\n\r\n22 § Myndigheten ska placera sina medel, i den utsträckning de \r\ninte behöver användas till utbetalningar, på konto i \r\nRiksbanken, en bank eller ett kreditmarknadsföretag eller i \r\nstatspapper eller andra skuldförbindelser med låg kreditrisk. \r\nPlaceringar får ske i utlandet och i utländsk valuta. \r\n\r\n23 § Myndighetens hantering av växlingar mellan svensk och \r\nutländsk valuta ska präglas av förutsägbarhet och tydlighet.\r\n\r\n24 § Myndigheten ska täcka de underskott som kan uppstå på \r\nstatens centralkonto.\r\n\r\n25 § Myndigheten får i ett enskilt fall besluta att \r\nobligationer och räntekuponger samt utbetalning av vinster på \r\npremieobligationslån får lösas in, även om betalningsrätten är \r\npreskriberad.\r\n\r\n26 § Om det finns särskilda skäl, får myndigheten helt eller \r\ndelvis i ett enskilt fall besluta att efterskänka sådana \r\nfordringar som förvaltas av myndigheten.\r\n\r\nTjänsteexport\r\n\r\n27 § Myndigheten får bedriva tjänsteexport som är direkt \r\nkopplad till myndighetens kärnverksamhet och som ligger inom \r\nramen för de uppgifter som anges i denna instruktion eller i \r\nannan förordning.\r\n\r\nMyndigheten ska ta ut avgifter för sådan verksamhet som avses \r\ni första stycket, besluta om avgifternas storlek och disponera \r\nintäkterna i verksamheten. \r\n\r\nSamverkan \r\n\r\n28 § Myndigheten ska samverka med\r\n\r\n1. Konjunkturinstitutet och Statskontoret i fråga om \r\nmyndighetens prognoser över statens lånebehov,\r\n\r\n2. behöriga myndigheter och företrädare för system för \r\ninsättningsgaranti, system för investerarskydd eller andra \r\nmotsvarande ersättningssystem i andra länder,\r\n\r\n3. Boverket, Centrala studiestödsnämnden, Exportkreditnämnden, \r\nStyrelsen för internationellt utvecklingssamarbete (Sida) och \r\növriga berörda myndigheter vid framtagande av den samlade \r\nriskanalysen för rapporten enligt 30 § 2,\r\n\r\n4. Utbetalningsmyndigheten i fråga om betalningar som \r\nadministreras via systemet med transaktionskonto, och\r\n\r\n5. andra berörda myndigheter vid utvecklandet av hanteringen \r\nav statliga garantier och utlåning. Förordning (2025:1237).\r\n\r\n29 § Myndigheten ska \r\n\r\n1. ge Riksbanken tillfälle att yttra sig innan myndigheten \r\nfattar beslut i frågor om upplåningsverksamheten som kan antas \r\nvara av större penningpolitisk betydelse, \r\n\r\n2. ge Finansinspektionen tillfälle att yttra sig innan \r\nmyndigheten fattar beslut i frågor om insättningsgarantin och \r\ninvesterarskyddet som berör inspektionen, och \r\n\r\n3. ge Finansinspektionen, Konkurrensverket och Riksbanken \r\ntillfälle att yttra sig innan myndigheten fattar beslut i \r\nfrågor om förebyggande statligt stöd till kreditinstitut. \r\n\r\nVid samverkan enligt första stycket 2 eller 3 ska \r\nRiksgäldskontoret lämna de uppgifter som berörda myndigheter \r\nbehöver.\r\n\r\nRapportering\r\n\r\n30 § Myndigheten ska varje år rapportera till \r\nRegeringskansliet enligt följande uppställning:\r\n\r\nMyndigheten ska lämna\t                senast\r\n\r\n1. ett underlag för utvärdering av\r\nförvaltningen av statens skuld\t        22 februari\r\n\r\n2. en rapport med en samlad riskanalys\r\nav statens utställda garantier och \r\nutlåning med kreditrisk\t                15 mars\r\n\r\n3. en särredovisning av lånen i 4 § 2 \r\noch tillhörande intäkter och \r\nadministrativa kostnader\t        15 mars\r\n\r\n4. en redovisning över antalet \r\nutsläppsrätter (EUA och EUAA) som \r\nauktionerats ut under föregående år \r\ninom EU:s system för handel med \r\nutsläppsrätter och de totala \r\nintäkterna från auktioneringen, både i \r\nsvenska kronor och i euro       \t31 maj\r\n\r\n5. ett förslag till riktlinjer för \r\nförvaltningen av statsskulden   \t1 oktober\r\n\r\n6. ett underlag för fastställande       15 november\r\nav räntesats och avgifter som ska \r\ngälla nästkommande kalenderår för\r\n\r\na) studielån enligt 4 kap. 1 § \r\nstudiestödslagen (1999:1395), och\r\n\r\nb) lån enligt 16 § förordningen \r\n(1990:1361) om lån till hemutrustning \r\nför flyktingar och vissa andra \r\nutlänningar Förordning (2024:1105).\r\n\r\n31 § Myndigheten ska senast den 1 november varje jämnt årtal \r\ntill Regeringskansliet lämna en redogörelse för de samlade \r\nriskerna i den statliga betalningsmodellen.\r\n\r\n32 § Myndigheten ska halvårsvis till Regeringskansliet \r\nredovisa utlåning och aktuella ramar. \r\n\r\nRedovisningen ska indelas efter\r\n\r\n1. låneramar enligt 7 kap. 1 § budgetlagen (2011:203),\r\n\r\n2. räntekontokrediter enligt 7 kap. 4 § budgetlagen, \r\n\r\n3. övriga kreditramar som beslutas särskilt av riksdagen \r\nenligt 7 kap. 6 § budgetlagen uppdelat på låneramar respektive \r\növriga krediter, och \r\n\r\n4. utomstatlig utlåning enligt 6 kap. 3 § budgetlagen. \r\n\r\nRedovisningen ska lämnas senast den 31 januari respektive den \r\n31 juli.\r\n\r\n33 § Myndigheten ska i sin balansräkning särredovisa den del \r\nav statsskulden som ligger inom myndighetens \r\nstatsskuldsförvaltning. Statsskulden ska redovisas som statens \r\nandel av den offentliga sektorns bruttoskuld enligt rådets \r\nförordning (EG) nr 479/2009 av den 25 maj 2009 om \r\ntillämpningen av protokollet om förfarandet vid alltför stora \r\nunderskott som är fogat till fördraget om upprättandet av \r\nEuropeiska gemenskapen. Tillgångarna och skulderna inom \r\nstatsskuldsförvaltningen ska redovisas på samma sätt.\r\n\r\n34 § Myndigheten ska i årsredovisningen lämna en redogörelse \r\nför \r\n\r\n1. i fråga om statens internbank\r\n\r\n- ändringar i tillämpningen av principerna för räntesättning, \r\n\r\n- uppnådda förbättringar i kvalitativa och, om möjligt, \r\nkvantitativa termer, \r\n\r\n- större steg i utvecklingsarbetet, \r\n\r\n- viktigare förslag till strukturella åtgärder och åtgärdernas \r\neffekter för statens internbank,\r\n\r\n2. garanti- och utlåningsverksamhetens samlade tillgångar och \r\nförväntade förluster, där väsentliga förändringar som påverkar \r\nmyndighetens verksamhet kommenteras, och\r\n\r\n3. de resolutionsplaner som upprättats, inbegripet \r\nmyndighetens fastställande av krav på kapitalbas och \r\nkvalificerade skulder och hur avgifterna till \r\nresolutionsreserven har fastställts. \r\n\r\nFörsta stycket 2 gäller inte för åtaganden som är riktade till \r\nden finansiella sektorn. Förordning (2024:1105).\r\n\r\n35 § Myndigheten ska, utan dröjsmål, till Regeringskansliet \r\nrapportera väsentliga förändringar av risker i de garantier \r\noch den utlåning som inte bevakas av andra myndigheter. \r\n\r\n36 § Myndigheten ska, efter begäran, till Regeringskansliet \r\nredovisa utfall och prognoser över \r\n\r\n1. in- och utlåning i myndigheten, \r\n\r\n2. statsskuldsdispositioner, och \r\n\r\n3. räntor på statsskulden. \r\n\r\nMyndigheten ska redovisa de viktigaste antaganden som \r\nprognoserna bygger på samt redovisa och kommentera poster som \r\nuppvisar avvikelser jämfört med tidigare prognoser och år. \r\n\r\n37 § Myndigheten ska, utan dröjsmål, till Regeringskansliet \r\nredovisa ny information som kan ha väsentlig påverkan på \r\nstatens utgifter eller på förvaltningen av statsskulden. För \r\nområden där det finns särskilt hög prognososäkerhet ska \r\nmyndigheten vid behov komplettera prognoser med \r\nscenarioanalyser. \r\n\r\nMyndigheten ska också, utan dröjsmål, informera \r\nRegeringskansliet om myndigheten avser att genomföra \r\nförändringar av låneplanen för statsskulden, om det bedöms få \r\ntill följd att utgifterna på anslaget räntor på statsskulden \r\növerskrider tillgängliga medel för budgetåret. Konsekvenserna \r\nav förändringarna ska också redovisas.\r\n\r\n38 § Myndigheten ska åtminstone två gånger om året publicera \r\nfleråriga prognoser för den ekonomiska utvecklingen och \r\nstatens budgetsaldo. I prognoserna ska det redovisas en plan \r\nför upplåningen.\r\n\r\nMyndigheten ska jämföra den egna prognosen för budgetsaldot \r\nmed de senaste publicerade prognoserna från regeringen, \r\nKonjunkturinstitutet och Statskontoret. Skillnaderna ska, så \r\nlångt det kan göras med beaktande av olikheter i metod och \r\nsyfte, analyseras och redovisas. Förordning (2025:1237).\r\n\r\nLedning\r\n\r\n39 § Myndigheten leds av en styrelse.\r\n\r\n40 § Styrelsen ska bestå av högst nio ledamöter.\r\n\r\nStyrelsens ansvar\r\n\r\n41 § Styrelsen ska besluta om \r\n\r\n1. viktigare frågor enligt 25 och 26 §§, \r\n\r\n2. underlaget för utvärderingen enligt 30 § 1, \r\n\r\n3. förslag till riktlinjer enligt 30 § 6, \r\n\r\n4. principer för hur de av regeringen fastställda riktlinjerna \r\nför förvaltningen av statsskulden ska genomföras, och \r\n\r\n5. ramar och riktlinjer för hantering av de risker som är \r\nförenade med verksamheten.\r\n\r\nResolutionsdelegationen\r\n\r\n42 § Inom myndigheten ska det finnas ett särskilt beslutsorgan \r\nför resolution (resolutionsdelegationen).\r\n\r\nResolutionsdelegationen ansvarar för sina beslut. \r\n\r\nResolutionsdelegationen ansvarar för sin verksamhet inför \r\nmyndighetens ledning.\r\n\r\n43 § Resolutionsdelegationen ska besluta i frågor som är av \r\nprincipiell karaktär eller av större betydelse eller avser \r\nföreskrifter och som myndigheten ska pröva enligt \r\n\r\n1. lagen (2015:1016) om resolution, \r\n\r\n2. Europaparlamentets och rådets förordning (EU) 2021/23 av \r\nden 16 december 2020 om en ram för återhämtning och resolution \r\nav centrala motparter och om ändring av förordningarna (EU) nr \r\n1095/2010, (EU) nr 648/2012, (EU) nr 600/2014, (EU) nr \r\n806/2014 och (EU) 2015/2365 samt direktiven 2002/47/EG, \r\n2004/25/EG, 2007/36/EG, 2014/59/EU och (EU) 2017/1132, och \r\n\r\n3. lagen (2022:739) med kompletterande bestämmelser till EU:s \r\nförordning om återhämtning och resolution av centrala \r\nmotparter. \r\n\r\nResolutionsdelegationen får även besluta i andra frågor som \r\nmyndigheten ska pröva enligt de lagar och den EU-förordning \r\nsom anges i första stycket.\r\n\r\n44 § Resolutionsdelegationen ska besluta i frågor som är av \r\nprincipiell karaktär eller av större betydelse eller avser \r\nföreskrifter och som myndigheten ska pröva i egenskap av \r\ngarantimyndighet enligt \r\n\r\n1. lagen (1995:1571) om insättningsgaranti, och \r\n\r\n2. lagen (1999:158) om investerarskydd.\r\n\r\nResolutionsdelegationen får även besluta i andra frågor som \r\nmyndigheten ska pröva enligt de lagar som anges i första \r\nstycket.\r\n\r\n45 § Resolutionsdelegationen ska besluta i frågor som är av \r\nprincipiell karaktär eller av större betydelse eller avser \r\nföreskrifter och som myndigheten ska pröva i egenskap av \r\nstödmyndighet enligt \r\n\r\n1. lagen (2015:1017) om förebyggande statligt stöd till \r\nkreditinstitut och om stabilitetsfonden, och \r\n\r\n2. lagen (2022:739) med kompletterande bestämmelser till EU:s \r\nförordning om återhämtning och resolution av centrala \r\nmotparter. \r\n\r\nResolutionsdelegationen får även besluta i andra frågor som \r\nmyndigheten ska pröva enligt de lagar som anges i första \r\nstycket.\r\n\r\n46 § Resolutionsdelegationen ska bestå av myndighetschefen, \r\nsom är ordförande, och högst sex andra ledamöter som utses av \r\nregeringen. \r\n\r\nRegeringen utser vice ordförande i resolutionsdelegationen. \r\n\r\nResolutionsdelegationen är beslutsför när ordföranden eller \r\nvice ordföranden och minst hälften av de andra ledamöterna är \r\nnärvarande.\r\n\r\n47 § Myndighetens styrelse ansvarar inför regeringen för att \r\nresolutionsdelegationen tilldelas medel och resurser i övrigt \r\nför sin verksamhet, att den verksamheten bedrivs \r\nförfattningsenligt och effektivt samt att den redovisas på ett \r\ntillförlitligt sätt.\r\n\r\nResolutionsdelegationens verksamhet ska redovisas i \r\nmyndighetens årsredovisning.\r\n\r\nAnställningar och uppdrag\r\n\r\n48 § Riksgäldsdirektören är myndighetschef.\r\n\r\n49 § Regeringen utser vice ordförande i myndighetens styrelse.\r\n\r\nDelegering\r\n\r\n50 § Andra ärenden än de som avses i 41 och 43-45 §§ denna \r\nförordning och 4 § myndighetsförordningen (2007:515) får \r\navgöras av myndighetschefen eller, om styrelsen eller \r\nresolutionsdelegationen inte bestämt något annat, av den som \r\nmyndighetschefen bestämmer.\r\n\r\nBisysslor och del i eller lån hos kreditinstitut\r\n\r\n51 § Den som är ledamot i myndighetens styrelse eller \r\nresolutionsdelegationen, eller är anställd hos myndigheten, \r\nfår inte utan tillstånd \r\n\r\n1. vara ledamot eller suppleant i styrelsen för ett \r\nfinansinstitut eller ett företag som anges i 1 kap. 1 § första \r\nstycket, 18 kap. 2 § eller 19 kap. 2 § lagen (2015:1016) om \r\nresolution, eller \r\n\r\n2. vara anställd hos eller åta sig uppdrag för ett sådant \r\nföretag som avses i 1.\r\n\r\nTillstånd enligt första stycket meddelas av regeringen i fråga \r\nom ledamot i styrelsen eller resolutionsdelegationen och av \r\nmyndigheten i fråga om andra anställda hos myndigheten än \r\nmyndighetschefen. För ledamot i resolutionsdelegationen får \r\ntillstånd enligt första stycket 1 dock inte ges i fråga om ett \r\nkreditinstitut. För en sådan ledamot får tillstånd enligt \r\nförsta stycket 2 i fråga om ett kreditinstitut ges bara för \r\nuppdrag i institut som staten äger aktier i. \r\n\r\nLedamöterna i styrelsen och resolutionsdelegationen samt de \r\nanställda som styrelsen bestämmer får inte utan tillstånd ha \r\ndel i ett kreditinstitut eller ha lån hos ett kreditinstitut. \r\nTillstånd meddelas av regeringen i fråga om ordföranden i \r\nstyrelsen, av ordförandena i fråga om övriga ledamöter i \r\nstyrelsen och resolutionsdelegationen samt av myndigheten i \r\nandra fall.\r\n\r\nPersonalansvarsnämnd\r\n\r\n52 § Vid myndigheten ska det finnas en personalansvarsnämnd.\r\n\r\nRätt att få upplysningar \r\n\r\n53 § Myndigheten har rätt att från andra myndigheter få den \r\ninformation som myndigheten behöver för sin verksamhet.\r\n\r\n54 § När myndigheten fattar sådana beslut som avses i 3 § \r\nandra stycket lagen (1995:1571) om insättningsgaranti samt 4 § \r\ntredje stycket, 5 § första stycket och 6 § första och andra \r\nstyckena lagen (1999:158) om investerarskydd, ska den se till \r\natt den har rätt att få sådana uppgifter om institutet och \r\ndess verksamhet vid filialen som den behöver.\r\n\r\nRätt att meddela föreskrifter\r\n\r\n55 § Myndigheten får meddela föreskrifter om \r\n\r\n1. inskrivning i statsskuldboken, och \r\n\r\n2. beräkning av avgiften enligt 29 § lagen (1999:158) om \r\ninvesterarskydd. \r\n\r\nTillämpligheten av vissa förordningar\r\n\r\n56 § Myndigheten ska tillämpa personalföreträdarförordningen \r\n(1987:1101) och internrevisionsförordningen (2006:1228). \r\n\r\n57 § Myndigheten ska inte tillämpa\r\n\r\n- 7 § avgiftsförordningen (1992:191) om samråd med \r\nStatskontoret om avgifter vid uppgifter enligt 2-4 §§,\r\n\r\n- 25 a § avgiftsförordningen om balansering av räkenskapsårets \r\nresultat vid utlånings- och garantiverksamhet enligt 4 §,\r\n\r\n- 10 § förordningen (2000:606) om myndigheters bokföring när \r\ndet gäller periodisering av intäkter och kostnader för \r\ninbetalda och återbetalda avgifter för insättningsgarantin, \r\ninvesterarskyddet samt stabilitetsfonden, vid verksamhet \r\nenligt 10 och 11 §§,\r\n\r\n- 5 § myndighetsförordningen (2007:515) om delegering, eller\r\n\r\n- 29 § myndighetsförordningen om skyldighet att lämna en \r\nförteckning till Justitiekanslern över vissa ärenden som inte \r\nhar avgjorts, vid verksamhet enligt 1 § i denna förordning.\r\nFörordning (2025:1237).\r\n\r\n\r\nÖvergångsbestämmelser\r\n\r\n2023:909\r\n\r\n1. Denna förordning träder i kraft den 1 januari 2024.\r\n\r\n2. Genom förordningen upphävs förordningen (2007:1447) med \r\ninstruktion för Riksgäldskontoret.",
    "skapadDateTime": "2026-01-02T14:45:11.891158",
    "uppdateradDateTime": "2026-01-02T14:45:49.5915654",
    "utkastId": null,
    "publicerad": true,
    "publiceradDateTime": "2026-01-02T14:45:49.5915653",
    "arkiverad": false,
    "historisk": false,
    "utkast": false
  },
  "andringsforfattningar": [
    {
      "andringsforfattningId": 647510,
      "beteckning": "2024:1105",
      "anteckningar": "ändr. 2, 19, 30, 34 §§, rubr. närmast före 9 §; nya 2 a, 15 a §§",
      "ikraftDateTime": "2025-01-01T00:00:00",
      "ikraftOvergangsbestammelse": false,
      "ikraftDenDagenRegeringenBestammer": false,
      "forarbeten": null,
      "rubrik": "Förordning (2024:1105) om ändring i förordningen (2023:909) med instruktion för Riksgäldskontoret",
      "lopnummer": "1105",
      "celexnummer": null,
      "bihangsuppgifterTillAldreGrundforfattningar": null,
      "publiceringsar": "2024",
      "eUdirektiv": false,
      "skapadDateTime": "2026-01-02T14:45:11.9102209",
      "uppdateradDateTime": "2026-01-02T14:45:49.5916613",
      "utkastId": null,
      "publicerad": true,
      "borttagen": false,
      "publiceradDateTime": "2026-01-02T14:45:49.5916612",
      "arkiverad": false,
      "historisk": false,
      "utkast": false
    },
    {
      "andringsforfattningId": 647511,
      "beteckning": "2025:1237",
      "anteckningar": "ändr. 28, 38, 57 §§",
      "ikraftDateTime": "2026-01-01T00:00:00",
      "ikraftOvergangsbestammelse": false,
      "ikraftDenDagenRegeringenBestammer": false,
      "forarbeten": null,
      "rubrik": "Förordning (2025:1237) om ändring i förordningen (2023:909) med instruktion för Riksgäldskontoret",
      "lopnummer": "1237",
      "celexnummer": null,
      "bihangsuppgifterTillAldreGrundforfattningar": null,
      "publiceringsar": "2025",
      "eUdirektiv": false,
      "skapadDateTime": "2026-01-02T14:45:11.9102212",
      "uppdateradDateTime": "2026-01-02T14:45:49.5916744",
      "utkastId": null,
      "publicerad": true,
      "borttagen": false,
      "publiceradDateTime": "2026-01-02T14:45:49.5916743",
      "arkiverad": false,
      "historisk": false,
      "utkast": false
    }
  ],
  "skapadDateTime": "2026-01-02T14:45:11.8911572",
  "uppdateradDateTime": "2026-01-02T14:45:49.5913531",
  "publicerad": true,
  "publiceradDateTime": "2026-01-02T14:45:49.591353",
  "arkiverad": false,
  "historisk": false,
  "utkast": false,
  "dokumenttyp": "SFS"
}