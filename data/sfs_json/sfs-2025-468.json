{
  "grundforfattningId": 62451,
  "previousId": 61727,
  "beteckning": "2025:468",
  "beteckningSortable": "2025:468",
  "publiceringsar": "2025",
  "lopnummer": "468",
  "rubrik": "Socialtjänstförordning (2025:468)",
  "tidsbegransadDateTime": null,
  "upphavdDateTime": null,
  "upphavdOvergangsbestammelse": false,
  "upphavdDenDagenRegeringenBestammer": false,
  "ikraftDateTime": "2025-07-01T00:00:00",
  "ikraftOvergangsbestammelse": true,
  "ikraftDenDagenRegeringenBestammer": false,
  "notis": false,
  "organisation": {
    "organisationId": 0,
    "namn": "Socialdepartementet",
    "enhet": null,
    "namnOchEnhet": "Socialdepartementet",
    "departementId": 5,
    "myndighetId": null
  },
  "forfattningstypNamn": "Förordning",
  "register": {
    "registerInformationId": 62448,
    "forarbeten": null,
    "eUdirektiv": false,
    "forfattningssamling": null,
    "celexnummer": null,
    "taggar": null,
    "overgangsbestammelserVidTidsbegransning": null,
    "skapadDateTime": "2026-01-02T13:43:56.8256333",
    "uppdateradDateTime": "2026-01-02T13:44:28.1069161",
    "utkastId": null,
    "publicerad": true,
    "publiceradDateTime": "2026-01-02T13:44:28.1069159",
    "arkiverad": false,
    "historisk": false,
    "utkast": false
  },
  "fulltext": {
    "fulltextInformationId": 85271,
    "upphavdGenom": null,
    "andringInford": "t.o.m. SFS 2025:1046",
    "omtryck": null,
    "utfardadDateTime": "2025-05-22T00:00:00",
    "ovrigt": null,
    "forfattningstext": "1 kap. Inledande bestämmelser\r\n\r\nFörordningens tillämpningsområde och innehåll\r\n\r\n1 § Denna förordning innehåller bestämmelser som kompletterar\r\n\r\n- socialtjänstlagen (2025:400),\r\n\r\n- lagen (1988:870) om vård av missbrukare i vissa fall,\r\n\r\n- lagen (1990:52) med särskilda bestämmelser om vård av unga, \r\noch\r\n\r\n- lagen (2024:79) om placering av barn i skyddat boende.\r\n\r\n2 § Förordningen är meddelad med stöd av\r\n\r\n- 33 § lagen (1988:870) om vård av missbrukare i vissa fall \r\noch 18 § lagen (1990:52) med särskilda bestämmelser om vård av \r\nunga i fråga om 7 kap. 7 §,\r\n\r\n- 15 f § tredje stycket lagen med särskilda bestämmelser om \r\nvård av unga i fråga om 18 kap. 7 §,\r\n\r\n- 31 kap. 1 § socialtjänstlagen (2025:400) i fråga om 2 kap. 1 \r\noch 2 §§, 3 kap. 1 och 3 §§, 4 kap. 2-5 §§, 5 kap. 2-9 §§, \r\n6 kap. 2-7 §§, 7 kap. 2 §, 8 kap. 3 och 4 §§, 9 kap. 8 § och \r\n18 kap. 1 och 2 §§,\r\n\r\n- 31 kap. 2 § socialtjänstlagen i fråga om 15 kap. 4-7 §§ och \r\n17 kap 1 §,\r\n\r\n- 31 kap. 3 § socialtjänstlagen i fråga om 17 kap. 2-4 §§, \r\n\r\n- 8 kap. 11 § regeringsformen i fråga om 18 kap. 1-10 §§, och\r\n\r\n- 8 kap. 7 § regeringsformen i fråga om övriga bestämmelser. \r\n\r\n3 § Förordningen är indelad i följande kapitel:\r\n\r\n- 1 kap. Inledande bestämmelser \r\n\r\n- 2 kap. Särskilda boendeformer för äldre personer \r\n\r\n- 3 kap. Familjehem och jourhem \r\n\r\n- 4 kap. Stödboende \r\n\r\n- 5 kap. Hem för vård eller boende \r\n\r\n- 6 kap. Skyddat boende \r\n\r\n- 7 kap. Särskilda ungdomshem och LVM-hem \r\n\r\n- 8 kap. Vissa yrkesmässigt bedrivna enskilda verksamheter \r\n\r\n- 9 kap. Inskrivning och utskrivning från olika boenden \r\n\r\n- 10 kap. Innehåll i vissa ansökningar och planer som \r\nsocialnämnden ska upprätta \r\n\r\n- 11 kap. Socialnämndens ansvar att vidta vissa åtgärder \r\n\r\n- 12 kap. Beräkning av försörjningsstöd \r\n\r\n- 13 kap. Gallring \r\n\r\n- 14 kap. Behörighetskrav för den som har utländsk utbildning \r\n\r\n- 15 kap. Tillstånds- och anmälningspliktig verksamhet \r\n\r\n- 16 kap. Tillsyn av boenden för barn och unga \r\n\r\n- 17 kap. Avgifter och ersättningar \r\n\r\n- 18 kap. Rätt att meddela föreskrifter \r\n\r\nOrd och uttryck\r\n\r\n4 § Ord och uttryck som används i socialtjänstlagen \r\n(2025:400), lagen (1988:870) om vård av missbrukare i vissa \r\nfall, lagen (1990:52) med särskilda bestämmelser om vård av \r\nunga och lagen (2024:79) om placering av barn i skyddat boende \r\nhar samma betydelse när de används i denna förordning.\r\n\r\n5 § Med hem för vård eller boende enligt 9 kap. 4 § \r\nsocialtjänstlagen (2025:400) avses även sådana hem som avses i \r\n22 och 23 §§ lagen (1988:870) om vård av missbrukare i vissa \r\nfall (LVM-hem) och sådana hem som avses i 12 § lagen (1990:52) \r\nmed särskilda bestämmelser om vård av unga (särskilda \r\nungdomshem) som drivs av Statens institutionsstyrelse.\r\n\r\n2 kap. Särskilda boendeformer för äldre personer\r\n\r\nRätt att bo på samma boende\r\n\r\n1 § För att anses ha skäliga levnadsförhållanden ska makar, \r\nsambor och registrerade partner, som båda beviljats boende i \r\nen sådan särskild boendeform som avses i 8 kap. 4 § \r\nsocialtjänstlagen (2025:400), få bo på samma boende om de \r\nbegär det.\r\n\r\nBemanning \r\n\r\n2 § Det ska, utifrån den enskildes aktuella behov, finnas \r\ntillgång till personal dygnet runt i en sådan särskild \r\nboendeform som avses i 8 kap. 4 § första stycket \r\nsocialtjänstlagen (2025:400). Personalen ska genast kunna \r\nuppmärksamma om den enskilde behöver stöd och hjälp. Den \r\nenskilde ska ges det stöd och den hjälp som behövs till skydd \r\nför liv, personlig säkerhet eller hälsa.\r\n\r\n3 kap. Familjehem och jourhem\r\n\r\nMöjlighet till undervisning, utbildning och arbetsträning\r\n\r\n1 § Socialnämnden ska arbeta för att den som är placerad i ett \r\nfamiljehem och vars skolplikt har upphört får möjlighet till \r\ngymnasieutbildning eller annan utbildning som den enskilde har \r\nbehov av. Om det i ett enskilt fall är lämpligare ska \r\nsocialnämnden arbeta för att han eller hon får möjlighet till \r\nsådan arbetsträning som ökar möjligheterna att komma in på \r\narbetsmarknaden eller på en yrkesutbildning.\r\n\r\nVuxna placerade i familjehem\r\n\r\n2 § Socialnämnden bör följa situationen för vuxna som är \r\nplacerade i familjehem genom att fortlöpande hålla sig väl \r\nuppdaterad om förhållandena i hemmen. Nämnden bör ge såväl \r\nfamiljehemmen som de placerade behövligt stöd genom personliga \r\nbesök och på annat lämpligt sätt.\r\n\r\nInhämtande av uppgifter ur misstanke- och brottsregister \r\n\r\n3 § Innan socialnämnden beslutar att placera ett barn i ett \r\nfamiljehem eller jourhem ska uppgifter inhämtas från \r\nbelastningsregistret som förs enligt förordningen (1999:1134) \r\nom belastningsregister och uppgifter från misstankeregistret \r\nsom förs enligt förordningen (1999:1135) om misstankeregister. \r\nUppgifterna ska avse den eller dem som nämnden avser att \r\nanlita för sådan vård.\r\n\r\nFörteckning över barn i familjehem eller i annat enskilt hem\r\n\r\n4 § Socialnämnden ska föra en förteckning över de barn som \r\nenligt nämndens beslut vistas i familjehem eller efter \r\nnämndens medgivande i något annat enskilt hem. \r\n\r\nSocialnämnden ska senast den 31 januari varje år lämna in en \r\nkopia av förteckningen till Inspektionen för vård och omsorg.\r\n\r\n4 kap. Stödboende\r\n\r\nVerksamhetens inriktning\r\n\r\n1 § Verksamheten på ett stödboende ska bygga på förtroende och \r\nsamarbete med den enskilde samt utformas så att vistelsen i \r\nboendet upplevs som meningsfull för den enskilde. Den \r\nenskildes integritet ska respekteras. De insatser som görs ska \r\nanpassas till den enskildes individuella behov och \r\nförutsättningar.\r\n\r\nFöreståndare och personal\r\n\r\n2 § På ett stödboende ska det finnas en föreståndare för \r\nverksamheten. Det ska också finnas sådan personal som i övrigt \r\nbehövs för att bedriva en ändamålsenlig verksamhet.\r\n\r\n3 § En föreståndare vid ett stödboende ska ha den sammantagna \r\nkompetens som behövs för att kunna leda, utveckla och följa \r\nupp verksamheten. \r\n\r\nFöreståndaren ska ha \r\n\r\n1. minst eftergymnasial utbildning vars innehåll är relevant \r\nför den verksamhet som bedrivs vid stödboendet, \r\n\r\n2. erfarenhet av liknande verksamhet, och \r\n\r\n3. personlig lämplighet.\r\n\r\n4 § Den övriga personalen vid ett stödboende ska ha den \r\nutbildning, den erfarenhet och den personliga lämplighet som \r\nbehövs för att kunna utföra sina arbetsuppgifter.\r\n\r\nUnderrättelse vid sjukdom och olycksfall \r\n\r\n5 § Om den som vårdas i ett stödboende drabbas av allvarlig \r\nsjukdom eller allvarligt olycksfall ska en närstående och \r\nsocialnämnden underrättas så snart det är möjligt. \r\n\r\nMöjlighet till undervisning, utbildning och arbetsträning\r\n\r\n6 § Socialnämnden ska arbeta för att den som vårdas i ett \r\nstödboende och vars skolplikt har upphört får möjlighet till \r\ngymnasieutbildning eller annan utbildning som den enskilde har \r\nbehov av. Om det i ett enskilt fall är lämpligare ska \r\nsocialnämnden arbeta för att han eller hon får möjlighet till \r\nsådan arbetsträning som ökar möjligheterna att komma in på \r\narbetsmarknaden eller på en yrkesutbildning.\r\n\r\n5 kap. Hem för vård eller boende\r\n\r\nVerksamhetens inriktning\r\n\r\n1 § Verksamheten på ett hem för vård eller boende ska bygga på \r\nförtroende och samarbete med den enskilde samt utformas så att \r\nvistelsen i hemmet upplevs som meningsfull för den enskilde. \r\nDen enskildes integritet ska respekteras. De insatser som görs \r\nska anpassas till den enskildes individuella behov och \r\nförutsättningar.\r\n\r\nFöreståndare och personal\r\n\r\n2 § På ett hem för vård eller boende ska det finnas en \r\nföreståndare för verksamheten. Det ska också finnas sådan \r\npersonal som i övrigt behövs för att bedriva en ändamålsenlig \r\nverksamhet.\r\n\r\n3 § All personal i hem för vård eller boende ska ha personlig \r\nlämplighet för anställningen. \r\n\r\n4 § Den som är anställd för att ge vård, omsorg och uppfostran \r\neller behandling i ett hem för vård eller boende ska ha minst \r\nen tvåårig eftergymnasial utbildning, eller en utbildning som \r\nmotsvarar detta, om det inte finns särskilda skäl. \r\nUtbildningen ska vara inriktad mot socialt arbete, \r\nsocialpedagogik, beteendevetenskap eller annat relevant \r\nämnesområde.\r\n\r\nFör föreståndare gäller i stället de kompetenskrav som framgår \r\nav 5 §.\r\n\r\n5 § Föreståndaren vid ett hem för vård eller boende ska ha den \r\nsammantagna kompetens som behövs för att kunna leda, utveckla \r\noch följa upp verksamheten.\r\n\r\nFöreståndaren ska ha erfarenhet av liknande verksamhet och en \r\nhögskoleutbildning vars innehåll är relevant för verksamheten.\r\n\r\nTillgång till läkare och psykologisk expertis\r\n\r\n6 § Sådana hem för vård eller boende där vård och behandling \r\nges åt personer som har ett skadligt bruk eller beroende av \r\nalkohol, narkotika eller andra beroendeframkallande medel bör \r\nha tillgång till läkare med särskilda kunskaper som är lämpade \r\nför denna verksamhet samt till psykologisk expertis.\r\n\r\nOrdningsregler \r\n\r\n7 § Föreståndaren på ett hem för vård eller boende ansvarar \r\nför att det finns ordningsregler för de dagliga rutinerna på \r\nhemmet. Reglerna ska syfta till att skapa trygghet och \r\nsäkerhet för alla som vistas där. \r\n\r\nNär ordningsreglerna utarbetas ska företrädare för dem som bor \r\ni hemmet medverka. Ordningsreglerna ska följas upp \r\nregelbundet. \r\n\r\nOrdningsreglerna ska vara tillgängliga och välkända för dem \r\nsom bor i hemmet och för personalen. \r\n\r\nUnderrättelse vid sjukdom och olycksfall \r\n\r\n8 § Om den som vårdas i ett hem för vård eller boende drabbas \r\nav allvarlig sjukdom eller allvarligt olycksfall ska en \r\nnärstående och socialnämnden underrättas så snart det är \r\nmöjligt. \r\n\r\nMöjlighet till undervisning, utbildning och arbetsträning\r\n\r\n9 § Socialnämnden ska arbeta för att den som vårdas i ett hem \r\nför vård eller boende och vars skolplikt har upphört får \r\nmöjlighet till gymnasieutbildning eller annan utbildning som \r\nden enskilde har behov av. Om det i ett enskilt fall är \r\nlämpligare ska socialnämnden arbeta för att han eller hon får \r\nmöjlighet till sådan arbetsträning som ökar möjligheterna att \r\nkomma in på arbetsmarknaden eller på en yrkesutbildning. \r\n\r\nInställelse till domstol eller annan myndighet\r\n\r\n10 § Om en domstol eller en annan myndighet begär att den som \r\nvårdas i ett hem för vård eller boende ska inställa sig till \r\nmyndigheten, ska han eller hon ges möjlighet att göra det. Om \r\ninställelsen är uppenbart olämplig ur vårdsynpunkt eller av \r\nnågot annat skäl inte är möjlig, ska detta genast anmälas till \r\nmyndigheten. \r\n\r\n6 kap. Skyddat boende \r\n\r\nVerksamhetens inriktning\r\n\r\n1 § Verksamheten på ett skyddat boende ska bygga på förtroende \r\noch samarbete med den enskilde samt utformas så att vistelsen \r\ni boendet eller hemmet upplevs som meningsfull för den \r\nenskilde. Den enskildes integritet ska respekteras. De \r\ninsatser som görs ska anpassas till den enskildes individuella \r\nbehov och förutsättningar.\r\n\r\nFöreståndare och personal\r\n\r\n2 § På ett skyddat boende ska det finnas en föreståndare för \r\nverksamheten. Det ska också finnas sådan personal som i övrigt \r\nbehövs för att bedriva en ändamålsenlig verksamhet.\r\n\r\n3 § En föreståndare vid ett skyddat boende ska ha den \r\nsammantagna kompetens som behövs för att kunna leda, utveckla \r\noch följa upp verksamheten. \r\n\r\nFöreståndaren ska ha \r\n\r\n1. en högskoleutbildning vars innehåll är relevant för den \r\nverksamhet som bedrivs vid skyddat boende, \r\n\r\n2. erfarenhet av arbete vid skyddat boende eller liknande \r\nverksamhet, och \r\n\r\n3. personlig lämplighet.\r\n\r\n4 § Den övriga personalen vid ett skyddat boende ska ha den \r\nutbildning, erfarenhet och personliga lämplighet som behövs \r\nför att kunna utföra sina arbetsuppgifter.\r\n\r\nBemanning och skyddsanordningar \r\n\r\n5 § Ett skyddat boende ska ha tillräcklig bemanning och \r\ntillräckliga skyddsanordningar för att kunna ge skydd mot hot, \r\nvåld och andra övergrepp. \r\n\r\nSkyddade boenden som tar emot barn\r\n\r\n6 § Ett skyddat boende som tar emot barn ska vara lämpligt för \r\nbarn, oavsett ålder och kön. På boendet ska det finnas \r\npersonal med kunskaper om barns behov och rättigheter. Det ska \r\ndessutom finnas en särskilt utsedd person som har i uppgift \r\natt ge information till barnet, genomföra säkerhetsplanering \r\nför barnet, ansvara för kontakterna med socialtjänsten i fråga \r\nom barnet och följa upp barnets utveckling under tiden i det \r\nskyddade boendet. \r\n\r\nOrdningsregler \r\n\r\n7 § Föreståndaren på ett skyddat boende ansvarar för att det \r\nfinns ordningsregler för de dagliga rutinerna på boendet. \r\nReglerna ska syfta till att skapa trygghet och säkerhet för \r\nalla som vistas där. \r\n\r\nNär ordningsreglerna utarbetas ska företrädare för dem som bor \r\npå boendet medverka. Ordningsreglerna ska följas upp \r\nregelbundet.\r\n\r\nOrdningsreglerna ska vara tillgängliga och välkända för dem \r\nsom bor i boendet och för personalen.\r\n\r\n7 kap. Särskilda ungdomshem och LVM-hem\r\n\r\nHem för särskilt noggrann tillsyn\r\n\r\n1 § Statens institutionsstyrelse anger vilka av de särskilda \r\nungdomshem och LVM-hem som myndigheten driver, som utgör hem \r\nför särskilt noggrann tillsyn.\r\n\r\nTillgång till läkare och psykologisk expertis\r\n\r\n2 § Särskilda ungdomshem ska ha tillgång till läkare. En sådan \r\nläkare bör ha specialistkompetens inom barn- och \r\nungdomspsykiatri eller allmän psykiatri. \r\n\r\nSådana hem där vård och behandling ges åt personer som har ett \r\nskadligt bruk eller beroende av alkohol, narkotika eller andra \r\nberoendeframkallande medel bör ha tillgång till läkare med \r\nsärskilda kunskaper som är lämpade för denna verksamhet.\r\n\r\nDessutom bör hem som avses i första och andra styckena ha \r\ntillgång till psykologisk expertis.\r\n\r\nVad som ska antecknas i en journal\r\n\r\n3 § Beslut som fattas av Statens institutionsstyrelse enligt \r\nföljande bestämmelser i lagen (1990:52) med särskilda \r\nbestämmelser om vård av unga ska antecknas i journalen för den \r\nsom vårdas i ett särskilt ungdomshem: \r\n\r\n- tillfällig vistelse i ett annat särskilt ungdomshem i \r\nsamband med transport enligt 11 § första stycket, \r\n\r\n- vistelse utanför det särskilda ungdomshemmet enligt 15 a §,\r\n\r\n- vård vid låsbar enhet enligt 15 b §,\r\n\r\n- avskiljning enligt 15 c §,\r\n\r\n- vård i enskildhet enligt 15 d §, \r\n\r\n- förbud att använda elektroniska kommunikationstjänster \r\nenligt 15 g §,\r\n\r\n- begränsningar, avlyssning eller annan kontroll av den unges \r\nanvändning av elektroniska kommunikationstjänster enligt \r\n15 h §, \r\n\r\n- omhändertagande av utrustning för elektroniska \r\nkommunikationstjänster enligt 15 j §, \r\n\r\n- förbud, begränsningar, övervakning och kontroll av besök \r\nenligt 15 m och 15 n §§, \r\n\r\n- kroppsvisitation av besökare enligt 15 p §, \r\n\r\n- omhändertagande av egendom enligt 16 §, \r\n\r\n- kroppsvisitering eller ytlig kroppsbesiktning enligt 17 §,\r\n\r\n- lämnande av blod-, urin-, utandnings-, saliv- eller \r\nsvettprov enligt 17 a §, \r\n\r\n- övervakning av brev och andra försändelser enligt 19 §, \r\n\r\n- förstörande, förverkande eller försäljning av egendom enligt \r\n20 §, och\r\n\r\n- begäran om handräckning enligt 43 § 3. \r\n\r\n4 § För den som vårdas på ett särskilt ungdomshem ska den \r\nbakgrundskontroll som görs enligt 15 q § lagen (1990:52) med \r\nsärskilda bestämmelser om vård av unga antecknas i journalen. \r\n\r\n5 § Beslut som fattas av Statens institutionsstyrelse enligt \r\nföljande bestämmelser i lagen (1988:870) om vård av \r\nmissbrukare i vissa fall ska antecknas i journalen för den som \r\nvårdas på ett LVM-hem:\r\n\r\n- omhändertagande av egendom enligt 31 §, \r\n\r\n- kroppsvisitation och ytlig kroppsbesiktning enligt 32 §,\r\n\r\n- lämnande av blod-, urin-, utandnings-, saliv- eller \r\nsvettprov enligt 32 a §, \r\n\r\n- begränsningar i att använda elektroniska \r\nkommunikationstjänster och ta emot besök enligt 33 a §,\r\n\r\n- begränsningar i rörelsefriheten enligt 34 §,\r\n\r\n- kontroll av försändelser enligt 35 §,\r\n\r\n- förstörande, förverkande eller försäljning av egendom enligt \r\n36 §, och\r\n\r\n- begäran om handräckning enligt 45 § 4.\r\n\r\nFörstörelse av upptagningar och uppteckningar\r\n\r\n6 § Upptagningar och uppteckningar som har tillkommit vid \r\nStatens institutionsstyrelses kontroll av elektronisk \r\nkommunikation på de särskilda ungdomshemmen ska förstöras så \r\nsnart de inte längre behövs.\r\n\r\nMedgivande om att vissa särskilda befogenheter får användas på \r\nett särskilt ungdomshem eller LVM-hem\r\n\r\n7 § Statens institutionsstyrelse får medge att de särskilda \r\nbefogenheter som anges i 18 § lagen (1990:52) med särskilda \r\nbestämmelser om vård av unga och 33 § lagen (1988:870) om vård \r\nav missbrukare i vissa fall får användas för alla som vårdas \r\npå ett särskilt ungdomshem eller LVM-hem om det är nödvändigt \r\nför att genomföra vården och upprätthålla ordningen på hemmet.\r\n\r\n8 kap. Vissa yrkesmässigt bedrivna enskilda verksamheter\r\n\r\nVerksamheter som omfattas\r\n\r\n1 § Bestämmelserna i detta kapitel gäller för verksamhet i \r\nform av\r\n\r\n1. boende för äldre personer och för personer med \r\nfunktionsnedsättning som motsvarar dem som avses i 8 kap. 4 § \r\nförsta stycket eller 8 kap. 11 § socialtjänstlagen (2025:400) \r\noch som det hänvisas till i 26 kap. 1 § första stycket 2 den \r\nlagen,\r\n\r\n2. hem för viss annan heldygnsvård som avses i 26 kap. 1 § \r\nförsta stycket 3 socialtjänstlagen, eller\r\n\r\n3. hem eller öppen verksamhet för vård under en begränsad del \r\nav dygnet som avses 26 kap. 1 § första stycket 4 \r\nsocialtjänstlagen.\r\n\r\nVerksamhetens inriktning\r\n\r\n2 § Verksamhet som bedrivs enligt 1 § ska bygga på förtroende \r\noch samarbete med den enskilde samt utformas så att vistelsen \r\ni boendet eller hemmet upplevs som meningsfull för den \r\nenskilde. Den enskildes integritet ska respekteras. De \r\ninsatser som görs ska anpassas till den enskildes individuella \r\nbehov och förutsättningar.\r\n\r\nFöreståndare och personal\r\n\r\n3 § Vid en sådan verksamhet som avses i 1 § ska det finnas en \r\nföreståndare med lämplig utbildning. Det ska också finnas \r\nsådan personal som i övrigt behövs för att bedriva en \r\nändamålsenlig verksamhet.\r\n\r\nUnderrättelse vid sjukdom och olycksfall \r\n\r\n4 § Om den som vårdas i en sådan verksamhet som avses i 1 § \r\ndrabbas av allvarlig sjukdom eller allvarligt olycksfall ska \r\nen närstående och socialnämnden underrättas så snart det är \r\nmöjligt. \r\n\r\n9 kap. Inskrivning och utskrivning från olika boenden\r\n\r\nInskrivning\r\n\r\nInskrivning i boenden sker efter ansökan\r\n\r\n1 § Inskrivning i ett stödboende eller i ett skyddat boende \r\ngörs efter en ansökan av socialnämnden. Detsamma gäller för \r\ninskrivning i ett hem för vård eller boende som inte bedrivs \r\nav Statens institutionsstyrelse.\r\n\r\nNär en enskild tar del av en insats i form av vistelse i ett \r\nskyddat boende eller vård i ett hem för vård eller boende utan \r\nindividuell behovsprövning enligt 11 kap. 5 § \r\nsocialtjänstlagen (2025:400) gör han eller hon det utan en \r\nansökan från socialnämnden.\r\n\r\nAnsökans innehåll\r\n\r\n2 § När socialnämnden ansöker om inskrivning för en person ska \r\nnämndens utredning lämnas in samtidigt med ansökan. Om ansökan \r\ngörs av någon annan än socialnämnden ska den som beslutar om \r\ninskrivning höra socialnämnden, om det behövs.\r\n\r\nFörsta stycket andra meningen gäller inte när en enskild tar \r\ndel av en insats utan individuell behovsprövning enligt \r\n11 kap. 5 § socialtjänstlagen (2025:400).\r\n\r\nNär nämnden ansöker om inskrivning av någon som är under 21 år \r\nska nämnden lämna uppgifter om behov, ålder, utveckling, \r\nutbildning och personliga förhållanden i övrigt som är \r\nrelevanta för att kontrollera att hemmet eller boendet är \r\nlämpligt enligt 8 §.\r\n\r\nKopia av verkställbart beslut \r\n\r\n3 § Om det för den som ansökan avser finns ett beslut om \r\nomedelbart omhändertagande eller om vård enligt lagen \r\n(1988:870) om vård av missbrukare i vissa fall eller lagen \r\n(1990:52) med särskilda bestämmelser om vård av unga, ska en \r\nkopia av eller en annan underrättelse om det verkställbara \r\nbeslutet lämnas in samtidigt med ansökan. \r\n\r\nDetsamma gäller beslut om skyddat boende eller en omedelbar \r\nsådan insats enligt lagen (2024:79) om placering av barn i \r\nskyddat boende.\r\n\r\nVem som beslutar om inskrivning\r\n\r\n4 § Inskrivning i ett stödboende eller i ett skyddat boende \r\nbeslutas av föreståndaren på boendet, om inte kommunen eller \r\nden privata utföraren har bestämt en annan ordning. Detsamma \r\ngäller för inskrivning i ett hem för vård eller boende, som \r\ninte bedrivs av Statens institutionsstyrelse. Har kommunen \r\neller den privata utföraren bestämt en annan ordning för \r\ninskrivning ska denne meddela Inspektionen för vård och omsorg \r\nvad som gäller.\r\n\r\n5 § Statens institutionsstyrelse beslutar om inskrivning i de \r\nsärskilda ungdomshem och LVM-hem som myndigheten bedriver. \r\n\r\nInskrivning på LVM-hem\r\n\r\n6 § För beslut om inskrivning av den som vårdas med stöd av \r\nlagen (1988:870) om vård av missbrukare i vissa fall krävs \r\näven ett särskilt intagningsbeslut enligt 25 § andra stycket \r\nden lagen. \r\n\r\nIntagning av dem som ska avtjäna sluten ungdomsvård på \r\nsärskilda ungdomshem\r\n\r\n7 § För dömda som avtjänar sluten ungdomsvård enligt lagen \r\n(1998:603) om verkställighet av sluten ungdomsvård finns \r\nsärskilda bestämmelser om intagning på särskilt ungdomshem i \r\nden lagen. \r\n\r\nLämplighetsbedömning av boendet före inskrivning\r\n\r\n8 § Den som beslutar om inskrivning i ett stödboende eller i \r\nett skyddat boende ska särskilt kontrollera att boendet är \r\nlämpligt med hänsyn till den enskildes behov, ålder, \r\nutveckling, utbildning och personliga förhållanden i övrigt. \r\nDetsamma gäller hem för vård eller boende som inte bedrivs av \r\nStatens institutionsstyrelse.\r\n\r\nFörsta stycket gäller inte när en enskild tar del av en insats \r\ni form av vistelse i ett skyddat boende eller vård i ett hem \r\nför vård eller boende utan individuell behovsprövning enligt \r\n11 kap. 5 § socialtjänstlagen (2025:400).\r\n\r\nÖverensstämmelse med socialnämndens villkor\r\n\r\n9 § När en enskild tar del av en insats utan individuell \r\nbehovsprövning enligt 11 kap. 5 § socialtjänstlagen (2025:400) \r\nska den som beslutar om inskrivning särskilt kontrollera att \r\ninskrivningen sker i enlighet med de villkor som socialnämnden \r\nhar beslutat om. \r\n\r\nUtskrivning\r\n\r\nVem som beslutar om utskrivning\r\n\r\n10 § Utskrivning från ett stödboende eller från ett skyddat \r\nboende beslutas av föreståndaren, om inte kommunen eller den \r\nprivata utföraren har bestämt en annan ordning. \r\n\r\nDetsamma gäller för utskrivning från ett hem för vård eller \r\nboende, som inte bedrivs av Statens institutionsstyrelse.\r\n\r\n11 § Statens institutionsstyrelse beslutar om utskrivning från \r\nde särskilda ungdomshem och LVM-hem som myndigheten bedriver.\r\n\r\nNär utskrivning från boenden ska ske\r\n\r\n12 § När behovet av vård i hemmet eller boendet har upphört \r\nska den som vårdas skrivas ut. Ytterligare bestämmelser om \r\nutskrivning från olika vårdformer finns i 13-18 §§.\r\n\r\nUtskrivning från vård enligt socialtjänstlagen\r\n\r\n13 § Den som vårdas med stöd av socialtjänstlagen (2025:400) \r\nska genast skrivas ut om han eller hon, eller hans eller \r\nhennes vårdnadshavare, begär det. \r\n\r\nOm den som vårdas enligt socialtjänstlagen har en förvaltare \r\nenligt 11 kap. 7 § föräldrabalken och angelägenheten omfattas \r\nav förvaltarens uppdrag, ska utskrivning ske genast om \r\nförvaltaren begär det. \r\n\r\n14 § Den som tar del av en insats utan individuell \r\nbehovsprövning enligt 11 kap. 5 § socialtjänstlagen (2025:400) \r\ni form av placering i ett skyddat boende eller i ett hem för \r\nvård eller boende, ska skrivas ut senast när insatsen har \r\nslutförts i enlighet med socialnämndens beslutade villkor.\r\n\r\nUtskrivning från vård enligt lagen med särskilda bestämmelser \r\nom vård av unga\r\n\r\n15 § Den som vårdas med stöd av lagen (1990:52) med särskilda \r\nbestämmelser om vård av unga får skrivas ut bara om \r\nsocialnämnden har begärt eller medgett det. \r\n\r\nOm Statens institutionsstyrelse enligt 11 § första stycket \r\nlagen med särskilda bestämmelser om vård av unga beslutar att \r\nden unge tillfälligt ska vistas på ett annat särskilt \r\nungdomshem får dock han eller hon skrivas ut utan att \r\nsocialnämnden har begärt eller medgett det.\r\n\r\nUtskrivning från vård enligt lagen om vård av missbrukare i \r\nvissa fall\r\n\r\n16 § För den som vårdas med stöd av lagen (1988:870) om vård \r\nav missbrukare i vissa fall finns särskilda bestämmelser om \r\nutskrivning i den lagen. \r\n\r\nUtskrivning från placering enligt lagen om placering av barn i \r\nskyddat boende\r\n\r\n17 § Om ett barn är placerat i ett skyddat boende med stöd av \r\nlagen (2024:79) om placering av barn i skyddat boende, får han \r\neller hon skrivas ut bara om socialnämnden har begärt eller \r\nmedgett det. \r\n\r\nOm den vårdnadshavare som barnet är placerat tillsammans med \r\nbegär det, får dock barnet skrivas ut utan att socialnämnden \r\nhar begärt eller medgett det. \r\n\r\nUtskrivning från verkställighet av sluten ungdomsvård \r\n\r\n18 § För den som avtjänar sluten ungdomsvård finns särskilda \r\nbestämmelser om fastställande av slutdag för verkställigheten \r\ni lagen (1998:603) om verkställighet av sluten ungdomsvård.\r\n\r\nUnderrättelser till socialnämnden \r\n\r\nUnderrättelse till socialnämnden om försvårande av vård eller \r\nbehov av annan vård\r\n\r\n19 § Föreståndaren ska genast underrätta socialnämnden om den \r\nsom vårdas i ett stödboende, ett skyddat boende eller ett hem \r\nför vård eller boende med stöd av socialtjänstlagen \r\n(2025:400), lagen (1990:52) med särskilda bestämmelser om vård \r\nav unga eller lagen (2024:79) om placering av barn i skyddat \r\nboende \r\n\r\n- omöjliggör eller allvarligt försvårar meningsfulla vård- \r\neller hjälpinsatser för sig själv eller andra som vistas på \r\nhemmet eller boendet, eller\r\n\r\n- behöver annan vård än den som hemmet eller boendet kan \r\nerbjuda.\r\n\r\nStatens institutionsstyrelse ska underrätta socialnämnden om \r\nutskrivning \r\n\r\n20 § Statens institutionsstyrelse ska genast underrätta \r\nsocialnämnden när en person bedöms kunna skrivas ut. Nämnden \r\nska underrättas i sådan tid att det finns möjlighet att \r\ngenomföra eller förbereda andra insatser som behövs.\r\n\r\nStatens institutionsstyrelse ska underrätta socialnämnden om \r\ntillfälligt byte av ungdomshem\r\n\r\n21 § Statens institutionsstyrelse ska genast underrätta \r\nsocialnämnden om ett beslut om att den unge tillfälligt ska \r\nvistas på ett annat särskilt ungdomshem enligt 11 § första \r\nstycket lagen (1990:52) med särskilda bestämmelser om vård av \r\nunga.\r\n\r\n10 kap. Innehåll i vissa ansökningar och planer som \r\nsocialnämnden ska upprätta\r\n\r\nAnsökan enligt lagen med särskilda bestämmelser om vård av \r\nunga \r\n\r\n1 § Socialnämnden ska i en ansökan enligt 4 § lagen (1990:52) \r\nmed särskilda bestämmelser om vård av unga, utöver det som \r\nanges i 4 § den lagen, om det inte finns särskilda skäl mot \r\ndet, redogöra för \r\n\r\n1. barnets eller den unges hälsa, utveckling, sociala beteende \r\noch skolgång,\r\n\r\n2. barnets eller den unges relationer till närstående \r\npersoner, \r\n\r\n3. socialnämndens bedömning av barnets eller den unges behov \r\nav vård och hans eller hennes vårdnadshavares förmåga att \r\ntillgodose detta behov, och\r\n\r\n4. barnets eller den unges och, i fråga om barn, även hans \r\neller hennes vårdnadshavares syn på behovet av vård och \r\nförhållandena i övrigt. \r\n\r\nEn ansökan enligt första stycket ska även innehålla en \r\nvårdplan.\r\n\r\nVård- och genomförandeplan\r\n\r\n2 § En vårdplan enligt 9 kap. 12 § första stycket \r\nsocialtjänstlagen (2025:400) ska, om det inte finns särskilda \r\nskäl mot det, innehålla en redogörelse för \r\n\r\n1. de särskilda insatser som behövs,\r\n\r\n2. det sätt på vilket barnets eller den unges umgänge med \r\nföräldrar, vårdnadshavare, syskon och andra närstående ska \r\nordnas,\r\n\r\n3. målet med vården, och \r\n\r\n4. den vårdbehövandes och, i fråga om barn, även hans eller \r\nhennes vårdnadshavares syn på den planerade vården.\r\n\r\n3 § En genomförandeplan enligt 9 kap. 12 § andra stycket \r\nsocialtjänstlagen (2025:400) ska, om det inte finns särskilda \r\nskäl mot det, innehålla en redogörelse för\r\n\r\n1. målet med de särskilda insatser som behövs,\r\n\r\n2. när och hur de särskilda insatserna ska genomföras,\r\n\r\n3. när och hur genomförandeplanen ska följas upp,\r\n\r\n4. när och hur barnet eller den unge ska kunna tillgodogöra \r\nsig åtgärder och insatser som andra huvudmän än socialnämnden \r\nansvarar för,\r\n\r\n5. när och hur barnets eller den unges umgänge med föräldrar, \r\nvårdnadshavare, syskon och andra närstående ska ordnas,\r\n\r\n6. när och hur barnet eller den unge ska ha kontakt med \r\nsocialnämnden, och\r\n\r\n7. barnets eller den unges och, i fråga om barn, även hans \r\neller hennes vårdnadshavares syn på genomförandet av den \r\nplanerade vården.\r\n\r\nArbetsplan för ungdomstjänst\r\n\r\n4 § En arbetsplan för ungdomstjänst enligt 18 kap. 8 § andra \r\nstycket socialtjänstlagen (2025:400) ska innehålla uppgifter \r\nom \r\n\r\n1. var arbetet ska utföras, \r\n\r\n2. vilka arbetstider som ska gälla, \r\n\r\n3. det lägsta och högsta antalet arbetstimmar som den dömde \r\nhar att fullgöra per vecka eller månad, och \r\n\r\n3. de övriga villkor som är nödvändiga för verksamheten. \r\n\r\nArbetsplanen ska också innehålla uppgifter om innehållet i och \r\nomfattningen av annan särskilt anordnad verksamhet.\r\n\r\n11 kap. Socialnämndens ansvar att vidta vissa åtgärder\r\n\r\nAnsökan om åtgärd i fråga om vårdnad, umgänge eller \r\nförmyndarskap för ett barn\r\n\r\n1 § Om socialnämnden får veta att någon åtgärd behöver vidtas \r\ni fråga om vårdnad, umgänge eller förmynderskap för ett barn, \r\nska nämnden göra en framställning eller ansökan om det hos den \r\ndomstol som ärendet hör till. Detsamma gäller om nämnden \r\nbedömer att ett barn är i behov av ett målsägandebiträde.\r\n\r\nFramställningen eller ansökan ska göras av socialnämnden i den \r\nkommun som enligt 29 kap. socialtjänstlagen (2025:400) \r\nansvarar för att tillgodose barnets behov av insatser.\r\n\r\nI fråga om särskilt förordnad vårdnadshavare enligt lagen \r\n(2005:429) om god man för ensamkommande barn, gäller \r\nbestämmelserna i den lagen i stället för första och andra \r\nstyckena.\r\n\r\nAnmälan till överförmyndaren\r\n\r\n2 § Socialnämnden ska anmäla till överförmyndaren om nämnden \r\nbedömer att\r\n\r\n1. god man eller förvaltare enligt föräldrabalken bör \r\nförordnas för någon,\r\n\r\n2. någon inte längre bör ha förvaltare, eller \r\n\r\n3. förhållandena talar för att en förälder inte kommer att \r\nförvalta sitt barns egendom på ett betryggande sätt. \r\n\r\nÅtgärd vid avhysning eller avlägsnande \r\n\r\n3 § När socialnämnden får en underrättelse om tiden för en \r\navhysning eller ett avlägsnande enligt 16 kap. 2 eller 7 a § \r\nutsökningsförordningen (1981:981), ska nämnden samma dag \r\nskicka en bekräftelse till Kronofogdemyndigheten om att \r\nunderrättelsen har tagits emot. I bekräftelsen ska det anges \r\nvem som är ansvarig handläggare vid socialnämnden.\r\n\r\nVid avhysning ska en kopia av bekräftelsen skickas till den \r\nsom avhysningen gäller.\r\n\r\n12 kap. Beräkning av försörjningsstöd\r\n\r\n1 § Riksnormen för beräkning av skäliga kostnader enligt \r\n12 kap. 7 § första stycket 1 socialtjänstlagen (2025:400) \r\ngrundar sig på Konsumentverkets senaste pris- och \r\nkonsumtionsundersökningar och delas upp på olika hushållstyper \r\noch åldersintervaller.\r\n\r\n2 § Riksnormen för ett hushåll under 2026 utgör summan av de \r\npersonliga kostnaderna för samtliga medlemmar i hushållet och \r\nde gemensamma hushållskostnaderna beräknade enligt följande \r\ntabeller.\r\n\r\nPersonliga kostnader per hemmavarande barn och skolungdom, \r\nkronor per månad\r\n\r\nÅlder\t        Summa personliga \tUtan lunch fem dagar \r\n                kostnader               per vecka\r\n\r\n0 år            2 740                   2 560\r\n\r\n1-2 år\t        3 060\t                2 800\r\n\r\n3 år\t        2 720\t                2 500\r\n\r\n4-6 år\t        3 060\t                2 720\r\n\r\n7-10 år\t        3 820\t\r\n\r\n11-14 år\t4 390\t\r\n\r\n15-18 år\t4 960\t\r\n\r\n19-20 år\t5 000\t\r\n\r\nPersonliga kostnader vuxna, kronor per månad\r\n\r\nHushållstyp\tSumma personliga\r\n                kostnader\r\n\r\nEnsamstående\t3 940\r\n\r\nSambo\t        7 100\r\n\r\nGemensamma hushållskostnader, kronor per månad\r\n\r\nAntal personer  Summa gemensamma \r\ni hushållet\tkostnader\r\n\r\n1\t        1 280\r\n\r\n2\t        1 410\r\n\r\n3\t        1 790\r\n\r\n4\t        2 030\r\n\r\n5\t        2 330\r\n\r\n6\t        2 640\r\n\r\n7\t        2 830\r\nFörordning (2025:1046).\r\n\r\n3 § För hushåll med fler än sju personer beräknas kostnaden \r\nför varje ytterligare hushållsmedlem som skillnaden mellan \r\nhushåll med sex respektive sju personer.\r\n\r\nFör en vuxen person som inte är att anse som sambo, men som \r\ningår i hushållsgemenskap med flera personer, beräknas normen \r\nsåsom personliga kostnader för ensamstående plus kvoten av de \r\ngemensamma kostnaderna för hushållet och antalet medlemmar i \r\nhushållet.\r\n\r\n13 kap. Gallring\r\n\r\n1 § Handlingar som avses i 16 kap. 4 § och 17 kap. 5 § \r\nsocialtjänstlagen (2025:400) ska av hänsyn till forskningens \r\nbehov undantas från gallring i de kommuner som ingår i \r\nÖstergötlands, Gotlands och Västernorrlands län samt i \r\nGöteborgs kommun. I landets övriga kommuner ska sådana \r\nhandlingar undantas från gallring när det gäller personer \r\nfödda den femte, femtonde och tjugofemte i varje månad.\r\n\r\n14 kap. Behörighetskrav för den som har utländsk utbildning\r\n\r\n1 § För den som har en utländsk utbildning prövar \r\nSocialstyrelsen ansökningar enligt 25 kap. 3 § \r\nsocialtjänstlagen (2025:400) om bevis om behörighet att utföra \r\nsådana uppgifter inom socialtjänsten som gäller barn och unga \r\nsom avses i 25 kap. 1 § första stycket den lagen.\r\n\r\n2 § Den som har en annan utländsk utbildning än en sådan som \r\navses i 25 kap. 2 § socialtjänstlagen (2025:400) ska få bevis \r\nom behörighet enligt 1 § om\r\n\r\n1. utbildningen \r\n\r\na) till sin längd, nivå och till sitt innehåll motsvarar \r\nsvensk socionomexamen eller annan relevant examen enligt \r\nföreskrifter som har meddelats med stöd av 18 kap. 3 §, eller\r\n\r\nb) tillsammans med yrkeslivserfarenhet motsvarar svensk \r\nsocionomexamen eller annan relevant examen enligt föreskrifter \r\nsom har meddelats med stöd av 18 kap. 3 §, och\r\n\r\n2. han eller hon har de kunskaper i svenska, danska eller \r\nnorska språket och om svenska författningar som är nödvändiga \r\nför yrket.\r\n\r\n15 kap. Tillstånds- och anmälningspliktig verksamhet\r\n\r\nAnsökan om tillstånd för att bedriva viss verksamhet\r\n\r\nInnehållet i ansökan\r\n\r\n1 § En ansökan till Inspektionen för vård och omsorg om \r\ntillstånd enligt 26 kap. 1 § socialtjänstlagen (2025:400) att \r\nyrkesmässigt bedriva verksamhet ska vara skriftlig och ange\r\n\r\n1. vilken verksamhet som ska bedrivas,\r\n\r\n2. vem som ska bedriva verksamheten,\r\n\r\n3. hur verksamheten ska bedrivas och dess omfattning,\r\n\r\n4. för vilka målgrupper verksamheten är avsedd,\r\n\r\n5. hur verksamheten ska finansieras,\r\n\r\n6. vem som ska vara föreståndare för verksamheten, och\r\n\r\n7. uppgifter om personalen samt dess utbildning och \r\nerfarenhet.\r\n\r\nFörsta stycket 4, 6 och 7 gäller inte för en ansökan om \r\ntillstånd att bedriva yrkesmässig verksamhet i form av sådana \r\nsärskilda boendeformer för äldre personer som avses i 8 kap. \r\n4 § andra stycket socialtjänstlagen och som det hänvisas till \r\ni 26 kap. 1 § första stycket 2 den lagen. \r\n\r\nNär sökanden är en juridisk person\r\n\r\n2 § När en juridisk person ansöker om tillstånd enligt 26 kap. \r\n1 § socialtjänstlagen (2025:400) ska ansökan, utöver vad som \r\nföljer av 1 §, innehålla följande handlingar:\r\n\r\n1. handling som visar vem som är den verkställande direktören,\r\n\r\n2. handling som visar vilka som är styrelseledamöter och \r\nstyrelsesuppleanter,\r\n\r\n3. handling som visar samtliga bolagsmän i kommanditbolag \r\neller annat handelsbolag,\r\n\r\n4. handling som visar andra personer som har ett bestämmande \r\ninflytande över verksamheten,\r\n\r\n5. handling som visar personer som genom ett direkt eller \r\nindirekt ägande har ett väsentligt inflytande över \r\nverksamheten, och\r\n\r\n6. årsredovisning, årsbokslut eller motsvarande \r\nsammanställning av den juridiska personens räkenskaper samt \r\nverksamhetsberättelse och revisionsberättelse för de närmast \r\nföregående räkenskapsåren, om verksamhet tidigare har \r\nbedrivits i den juridiska personen.\r\n\r\n3 § Om sökanden är ett bolag, en förening, en samfällighet \r\neller en stiftelse ska sökanden också lämna in bolagsordningen \r\neller stadgarna och uppge vem som har behörighet att företräda \r\nbolaget, föreningen, samfälligheten eller stiftelsen. \r\n\r\nRitningar och brandskydd\r\n\r\n4 § Ritningar över verksamhetens lokaler och uppgifter om hur \r\nbrandskyddet är ordnat ska lämnas in samtidigt med ansökan. \r\n\r\nFörsta stycket gäller inte för verksamheter i form av \r\nhemtjänst eller för verksamheter som har till uppgift att till \r\nsocialnämnden föreslå familjehem och jourhem till barn samt \r\nsom lämnar stöd och handledning till sådana hem som tar emot \r\nbarn enligt 26 kap. 1 § första stycket 5 och 6 \r\nsocialtjänstlagen (2025:400). \r\n\r\nKravet i första stycket på att ritningar över verksamhetens \r\nlokaler ska lämnas in samtidigt med ansökan gäller inte heller \r\nför verksamheter i form av sådana särskilda boendeformer för \r\näldre personer som avses i 8 kap. 4 § andra stycket \r\nsocialtjänstlagen och som det hänvisas till i 26 kap. 1 § \r\nförsta stycket 2 den lagen.\r\n\r\nFörteckning över lägenheter eller motsvarande\r\n\r\n5 § När en ansökan gäller ett tillstånd att yrkesmässigt \r\nbedriva verksamhet i form av stödboende eller skyddat boende \r\nska även en förteckning över de lägenheter eller motsvarande \r\nsom ska ingå i verksamheten lämnas in samtidigt med ansökan. \r\n\r\nBeslut och bevis om tillstånd\r\n\r\n6 § Inspektionen för vård och omsorg ska utfärda ett bevis när \r\ntillstånd har beslutats. Beviset ska innehålla uppgifter om \r\n\r\n1. den juridiska eller fysiska person som ska bedriva \r\nverksamheten, \r\n\r\n2. för vilken målgrupp verksamheten är godkänd, \r\n\r\n3. det högsta antal personer som samtidigt får vårdas i eller \r\nomfattas av verksamheten, \r\n\r\n4. vem som ska vara föreståndare för verksamheten, och\r\n\r\n5. övriga villkor för tillståndet. \r\n\r\nFörsta stycket 2-4 gäller inte för yrkesmässig verksamhet i \r\nform av sådana särskilda boendeformer för äldre personer som \r\navses i 8 kap. 4 § andra stycket socialtjänstlagen (2025:400) \r\noch som det hänvisas till i 26 kap. 1 § första stycket 2 den \r\nlagen. \r\n\r\n7 § Ett tillstånd gäller tills vidare. Tidsbegränsade \r\ntillstånd får beslutas för verksamhet som kommunen genom avtal \r\nenligt 4 kap. 3 § socialtjänstlagen (2025:400) har överlämnat \r\ntill ett privaträttsligt organ eller en fysisk person om att \r\nutföra. \r\n\r\nEtt tillstånd får inte överlåtas. \r\n\r\nAnmälan för kommuner och regioner\r\n\r\nInnehållet i anmälan\r\n\r\n8 § En anmälan till Inspektionen för vård och omsorg enligt \r\n26 kap. 2 § andra stycket socialtjänstlagen (2025:400) ska \r\nvara skriftlig och ange\r\n\r\n1. vem som bedriver verksamheten,\r\n\r\n2. hur verksamheten bedrivs och dess omfattning,\r\n\r\n3. för vilka målgrupper verksamheten är avsedd,\r\n\r\n4. vem som är föreståndare för verksamheten, och\r\n\r\n5. uppgifter om personalen samt dess utbildning och \r\nerfarenhet. \r\n\r\nFörsta stycket 3-5 gäller inte för en anmälan om att bedriva \r\nverksamhet i form av sådana särskilda boendeformer för äldre \r\npersoner som avses i 8 kap. 4 § andra stycket \r\nsocialtjänstlagen och som det hänvisas till i 26 kap. 1 § \r\nförsta stycket 2 den lagen.\r\n\r\nRitningar och brandskydd\r\n\r\n9 § Ritningar över verksamhetens lokaler och uppgifter om hur \r\nbrandskyddet är ordnat ska lämnas in samtidigt med anmälan. \r\n\r\nFörsta stycket gäller inte för verksamheter i form av sådana \r\nsärskilda boendeformer för äldre personer som avses i 8 kap. \r\n4 § andra stycket socialtjänstlagen (2025:400) och som det \r\nhänvisas till i 26 kap. 1 § första stycket 2 den lagen.\r\n\r\nFörteckning över lägenheter eller motsvarande \r\n\r\n10 § När en anmälan gäller att bedriva verksamhet i form av \r\nstödboende eller skyddat boende ska även en förteckning över \r\nde lägenheter eller motsvarande som ingår i verksamheten \r\nlämnas in samtidigt med anmälan. \r\n\r\nRegister över tillstånd\r\n\r\nSkyldighet att föra register \r\n\r\n11 § Inspektionen för vård och omsorg ska föra ett register \r\növer\r\n\r\n1. dem som har tillstånd att bedriva verksamhet enligt 26 kap. \r\n1 § första stycket socialtjänstlagen (2025:400), och\r\n\r\n2. dem som har anmält verksamhet enligt 26 kap. 2 § den lagen.\r\n\r\nRegistret ska utgöra underlag för tillsynsverksamheten.\r\n\r\nDirektåtkomst\r\n\r\n12 § Socialstyrelsen får ha direktåtkomst till uppgifter i det \r\nregister som förs enligt 11 § om uppgifterna behövs hos \r\nSocialstyrelsen för kunskapsutveckling, \r\nstatistikframställning, uppföljning, utvärdering eller \r\nepidemiologiska studier.\r\n\r\nVid sådan direktåtkomst har Socialstyrelsen rätt att ta del av \r\nde uppgifter som omfattas av åtkomsten.\r\n\r\nUppgiftsskyldighet\r\n\r\n13 § Inspektionen för vård och omsorg ska på begäran av \r\nSocialstyrelsen lämna ut uppgifter ur det register som förs \r\nenligt 11 § om uppgifterna behövs hos Socialstyrelsen för \r\nkunskapsutveckling, statistikframställning, uppföljning, \r\nutvärdering eller epidemiologiska studier.\r\n\r\nFörsta stycket gäller inte uppgifter om adresser till skyddade \r\nboenden och till hem för vård eller boende som bedriver \r\nverksamhet som motsvarar skyddat boende eller uppgifter om \r\nbeteckning på fastigheter och tomträtt till fastigheter där \r\nsådana verksamheter bedrivs.\r\n\r\nAnmälan om nedlagd verksamhet\r\n\r\n14 § Om den som bedriver sådan enskild verksamhet som avses i \r\n28 kap. 1 § andra stycket socialtjänstlagen (2025:400) lägger \r\nner verksamheten, ska denne genast anmäla detta till \r\nInspektionen för vård och omsorg.\r\n\r\n16 kap. Tillsyn av boenden för barn och unga\r\n\r\n1 § Inspektionen för vård och omsorgs tillsyn över \r\nstödboenden, skyddade boenden och hem för vård eller boende \r\nsom tar emot barn eller unga ska omfatta regelbundna \r\ninspektioner. Inspektioner ska göras minst en gång per år. \r\nInspektionen för vård och omsorg ska i anslutning till en \r\ninspektion samtala med de barn och unga som samtycker till \r\ndet.\r\n\r\nI 28 kap. 6 § socialtjänstlagen (2025:400) finns bestämmelser \r\nom att de boendes samtycke krävs för tillträde till bostäder \r\nvid tillsyn.\r\n\r\n2 § Socialnämnden ska till Inspektionen för vård och omsorg \r\nanmäla beslut om att placera barn eller unga i ett familjehem \r\neller jourhem om beslutet innebär att fler än tre barn eller \r\nunga kommer att vara placerade i familjehemmet eller \r\njourhemmet.\r\n\r\n3 § Inspektionen för vård och omsorg ska ta fram information \r\nsom riktar sig till barn och unga som stadigvarande vistas i \r\nfamiljehem, hem för vård eller boende, stödboenden, särskilda \r\nungdomshem eller LVM-hem och till deras vårdnadshavare. \r\nInformationen ska kunna distribueras på lämpligt sätt och \r\ninnehålla uppgifter om\r\n\r\n1. barns och ungas rättigheter,\r\n\r\n2. myndighetens tillsyn,\r\n\r\n3. barns och ungas möjligheter att kontakta myndigheten samt \r\nhur de når rätt person inom myndigheten, och\r\n\r\n4. myndighetens möjligheter att samtala med barn utan att \r\nvårdnadshavaren har samtyckt till det eller är närvarande.\r\n\r\nInspektionen för vård och omsorg ska även ta fram sådan \r\ninformation till barn och unga som vistas i skyddat boende och \r\ntill deras vårdnadshavare.\r\n\r\n17 kap. Avgifter och ersättningar\r\n\r\nAvgift för att bedriva yrkesmässig verksamhet\r\n\r\n1 § Avgift för ansökan om tillstånd att bedriva yrkesmässig \r\nverksamhet ska betalas till Inspektionen för vård och omsorg \r\nmed följande belopp.\r\n\r\nÄrendeslag\tAvgift kronor\r\n\r\nAnsökan om att bedriva en ny verksamhet\t77 500\r\n\r\nAnsökan om ändring av ett tillstånd\t21 000\r\n\r\nErsättning vid insatser av behandlingskaraktär\r\n\r\n2 § Den ersättning för uppehälle som kommunen får ta ut vid \r\ninsatser av behandlingskaraktär enligt 32 kap. 2 § första \r\nstycket socialtjänstlagen (2025:400) får uppgå till högst \r\n130 kronor per dag.\r\n\r\nErsättning när barn vårdas i ett annat hem än det egna\r\n\r\n3 § Föräldrarnas skyldighet enligt 32 kap. 3 § första stycket \r\nsocialtjänstlagen (2025:400) att bidra till kommunens utgifter \r\nför barnets vård i ett annat hem än det egna, bestäms efter \r\nsamma grunder som om det gällde att bestämma \r\nbetalningsskyldighet för var och en av dem enligt 19 kap. \r\nsocialförsäkringsbalken.\r\n\r\nDet belopp som var och en av föräldrarna ska bidra med får \r\ndock inte överstiga vad som varje månad motsvarar \r\nunderhållsstödsbeloppet enligt 18 kap. 20 § \r\nsocialförsäkringsbalken.\r\n\r\nSkatteverket ska på begäran lämna de inkomst- och \r\nförmögenhetsuppgifter till kommunen som behövs för att \r\nfastställa en förälders del i kommunens kostnader enligt \r\nförsta stycket.\r\n\r\n4 § Om en förälder har fullgjort en fastställd \r\nunderhållsskyldighet mot ett barn genom att betala ett \r\nengångsbelopp eller annat underhållsbidrag till en behörig \r\nställföreträdare för barnet för den tid då barnet vårdas i ett \r\nannat hem än det egna, är föräldern i motsvarande mån fri från \r\nskyldighet att ersätta kommunen för dess kostnad under samma \r\ntid.\r\n\r\n5 § Om socialnämnden tagit emot underhållsbidrag enligt \r\n32 kap. 3 § första stycket socialtjänstlagen (2025:400) ska \r\nnämnden redovisa den del av bidraget som överstiger vad \r\nkommunen får tillgodoräkna sig till den som annars har rätt \r\ntill bidraget.\r\n\r\n18 kap. Rätt att meddela föreskrifter\r\n\r\nBemyndiganden för Socialstyrelsen\r\n\r\n1 § Socialstyrelsen får meddela sådana föreskrifter inom \r\nsocialtjänsten som behövs till skydd för enskildas liv, \r\npersonliga säkerhet eller hälsa i verksamhet som avser \r\n\r\n1. barn och unga,\r\n\r\n2. äldre personer,\r\n\r\n3. personer med funktionsnedsättning,\r\n\r\n4. personer som har ett skadligt bruk eller beroende, \r\n\r\n5. personer som har utsatts för brott och deras närstående, \r\noch \r\n\r\n6. personer som utsätter eller har utsatt närstående för våld \r\neller andra övergrepp.\r\n\r\n2 § Socialstyrelsen får meddela sådana föreskrifter som behövs \r\ntill skydd för enskildas liv, personliga säkerhet eller hälsa \r\ni verksamhet vid särskilda ungdomshem och LVM-hem som bedrivs \r\nav Statens institutionsstyrelse. \r\n\r\n3 § Socialstyrelsen får meddela föreskrifter om kraven för att \r\nen annan examen än socionomexamen ska anses relevant för \r\nutförande av uppgifter enligt 25 kap. 1 § första stycket \r\nsocialtjänstlagen (2025:400).\r\n\r\n4 § Socialstyrelsen får meddela ytterligare föreskrifter om \r\nbehörighet enligt 14 kap. samt föreskrifter om i vilken form \r\nett bevis om erkännande av utländsk utbildning ska lämnas.\r\n\r\n5 § Socialstyrelsen får meddela föreskrifter om \r\nverkställigheten av\r\n\r\n1. socialtjänstlagen (2025:400),\r\n\r\n2. lagen (1988:870) om vård av missbrukare i vissa fall,\r\n\r\n3. lagen (1990:52) med särskilda bestämmelser om vård av unga, \r\ni den utsträckning inte Statens institutionsstyrelse har en \r\nsådan rätt enligt 6 §, och\r\n\r\n4. lagen (2024:79) om placering av barn i skyddat boende.\r\n\r\nSocialstyrelsen får även meddela föreskrifter om \r\nverkställigheten av denna förordning.\r\n\r\nBemyndiganden för Statens institutionsstyrelse\r\n\r\n6 § Statens institutionsstyrelse får meddela föreskrifter om \r\nverkställigheten av 12 § andra och tredje styckena, 15-20 a \r\noch 20 c §§ lagen (1990:52) med särskilda bestämmelser om vård \r\nav unga.\r\n\r\n7 § Statens institutionsstyrelse får även meddela föreskrifter \r\nom att det får göras undantag från begränsningen av \r\nanvändningen av elektroniska kommunikationstjänster enligt \r\n15 f § första stycket lagen (1990:52) med särskilda \r\nbestämmelser om vård av unga för viss verksamhet eller i vissa \r\nsituationer, under förutsättning att användningen är särskilt \r\nangelägen och inte äventyrar säkerheten eller ordningen på \r\nhemmet.\r\n\r\nBemyndiganden för Inspektionen för vård och omsorg\r\n\r\n8 § Inspektionen för vård och omsorg får meddela föreskrifter \r\nom förfarandet vid \r\n\r\n1. ansökningar om överflyttning av ärende till en annan kommun \r\nenligt 29 kap. 11 § socialtjänstlagen (2025:400),\r\n\r\n2. anmälningar om allvarliga missförhållanden enligt 27 kap. \r\n6 § socialtjänstlagen,\r\n\r\n3. anmälningar och rapporteringar om beslut som inte \r\nverkställs i tid enligt 34 kap. 1-4 §§ socialtjänstlagen, och\r\n\r\n4. anmälningar om att en enskild verksamhet läggs ner enligt \r\n15 kap. 14 § denna förordning.\r\n\r\nInspektionen för vård och omsorg får även meddela ytterligare \r\nföreskrifter om förfarandet vid ansökningar och anmälningar \r\nenligt 26 kap. 1 och 2 §§ socialtjänstlagen samt vid betalning \r\nav avgift vid sådana ansökningar.\r\n\r\n9 § Inspektionen för vård och omsorg får meddela föreskrifter \r\nom vilka uppgifter som ska finnas med i den förteckning som \r\nsocialnämnden enligt 3 kap. 4 § ska föra över de barn som \r\nefter nämndens beslut eller medgivande vistas i ett familjehem \r\neller i ett annat enskilt hem.\r\n\r\nBemyndiganden för Myndigheten för familjerätt och \r\nföräldraskapsstöd\r\n\r\n10 § Myndigheten för familjerätt och föräldraskapsstöd får \r\nmeddela föreskrifter om handläggning och dokumentation av \r\närenden som rör internationella adoptioner vid tillämpningen \r\nav\r\n\r\n1. 5 kap. 3 § socialtjänstlagen (2025:400),\r\n\r\n2. 18 kap. 1-3, 5 och 10 §§ socialtjänstlagen,\r\n\r\n3. 22 kap. 2, 4, 8 och 10 §§ och 24 kap. 1-6 §§ \r\nsocialtjänstlagen, och\r\n\r\n4. 14 kap. 2, 3 och 7 §§ socialtjänstlagen i samband med en \r\nutredares redovisning av en utredning och ett förslag till \r\nbeslut till tingsrätten i enlighet med 4 kap. 15 § \r\nföräldrabalken.\r\n\r\n\r\nÖvergångsbestämmelser\r\n\r\n2025:468\r\n\r\n1. Denna förordning träder i kraft den 1 juli 2025.\r\n\r\n2. Genom förordningen upphävs socialtjänstförordningen \r\n(2001:973).\r\n\r\n3. Tillstånd och beslut som har meddelats enligt den upphävda \r\nförordningen gäller som ett tillstånd eller beslut enligt \r\ndenna förordning.\r\n\r\n4. Den som före den 1 juli 2025 har anställts för att ge vård, \r\nomsorg och uppfostran eller behandling i hem för vård eller \r\nboende får fortsätta att utföra sådant arbete till och med den \r\n1 juli 2031, trots att han eller hon inte har sådan utbildning \r\nsom krävs i 5 kap. 4 §.",
    "skapadDateTime": "2026-01-02T13:43:56.825633",
    "uppdateradDateTime": "2026-01-02T13:44:28.1069289",
    "utkastId": null,
    "publicerad": true,
    "publiceradDateTime": "2026-01-02T13:44:28.1069288",
    "arkiverad": false,
    "historisk": false,
    "utkast": false
  },
  "andringsforfattningar": [
    {
      "andringsforfattningId": 647060,
      "beteckning": "2025:1046",
      "anteckningar": "ändr. 12 kap. 2 §",
      "ikraftDateTime": "2026-01-01T00:00:00",
      "ikraftOvergangsbestammelse": false,
      "ikraftDenDagenRegeringenBestammer": false,
      "forarbeten": null,
      "rubrik": "Förordning (2025:1046) om ändring i socialtjänstförordningen (2025:468)",
      "lopnummer": "1046",
      "celexnummer": null,
      "bihangsuppgifterTillAldreGrundforfattningar": null,
      "publiceringsar": "2025",
      "eUdirektiv": false,
      "skapadDateTime": "2026-01-02T13:43:56.8408167",
      "uppdateradDateTime": "2026-01-02T13:44:28.1071912",
      "utkastId": null,
      "publicerad": true,
      "borttagen": false,
      "publiceradDateTime": "2026-01-02T13:44:28.107191",
      "arkiverad": false,
      "historisk": false,
      "utkast": false
    }
  ],
  "skapadDateTime": "2026-01-02T13:43:56.8256323",
  "uppdateradDateTime": "2026-01-02T13:44:28.1065765",
  "publicerad": true,
  "publiceradDateTime": "2026-01-02T13:44:28.1065764",
  "arkiverad": false,
  "historisk": false,
  "utkast": false,
  "dokumenttyp": "SFS"
}