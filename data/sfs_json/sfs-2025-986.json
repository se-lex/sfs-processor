{
  "grundforfattningId": 62190,
  "previousId": 62155,
  "beteckning": "2025:986",
  "beteckningSortable": "2025:986",
  "publiceringsar": "2025",
  "lopnummer": "986",
  "rubrik": "Lag (2025:986) om public service",
  "tidsbegransadDateTime": null,
  "upphavdDateTime": null,
  "upphavdOvergangsbestammelse": false,
  "upphavdDenDagenRegeringenBestammer": false,
  "ikraftDateTime": "2025-12-02T00:00:00",
  "ikraftOvergangsbestammelse": true,
  "ikraftDenDagenRegeringenBestammer": false,
  "notis": false,
  "organisation": {
    "organisationId": 0,
    "namn": "Kulturdepartementet",
    "enhet": null,
    "namnOchEnhet": "Kulturdepartementet",
    "departementId": 10,
    "myndighetId": null
  },
  "forfattningstypNamn": "Lag",
  "register": {
    "registerInformationId": 62187,
    "forarbeten": "Prop. 2024/25:166, bet. 2025/26:KrU2, rskr. 2025/26:15",
    "eUdirektiv": false,
    "forfattningssamling": null,
    "celexnummer": null,
    "taggar": null,
    "overgangsbestammelserVidTidsbegransning": null,
    "skapadDateTime": "2025-12-05T09:41:52.4621035",
    "uppdateradDateTime": "2025-12-08T12:27:15.3492779",
    "utkastId": null,
    "publicerad": true,
    "publiceradDateTime": "2025-12-08T12:27:15.3492774",
    "arkiverad": false,
    "historisk": false,
    "utkast": false
  },
  "fulltext": {
    "fulltextInformationId": 85010,
    "upphavdGenom": null,
    "andringInford": "t.o.m. 2025:1448",
    "omtryck": null,
    "utfardadDateTime": "2025-10-30T00:00:00",
    "ovrigt": null,
    "forfattningstext": "1 kap. Inledande bestämmelser\r\n\r\nLagens innehåll\r\n\r\n1 § Denna lag innehåller bestämmelser om\r\n\r\n- public service-uppdraget (2 kap.),\r\n\r\n- styrelseledamöter och verkställande direktör (3 kap.),\r\n\r\n- granskningen av program (4 kap.), och\r\n\r\n- finansieringen av uppdraget (5 kap.).\r\n\r\nUttryck som används i lagen\r\n\r\n2 § I denna lag avses med\r\n\r\n1. public service-företag: företag som har i uppdrag att \r\nbedriva verksamhet enligt 2 kap. 1 §, och\r\n\r\n2. program: innehållet i ljudradio, tv eller andra sådana \r\növerföringar av ljud, bild eller text som sker med hjälp av \r\nelektromagnetiska vågor.\r\n\r\nAndra bestämmelser om ljudradio och tv\r\n\r\n3 § Bestämmelser om ljudradio och tv finns även i radio- och \r\ntv-lagen (2010:696).\r\n\r\n2 kap. Public service-uppdraget\r\n\r\nVad uppdraget består i\r\n\r\n1 § Public service-uppdraget består i att bedriva radio- och \r\ntv-verksamhet i allmänhetens tjänst och verksamhet som är \r\ndirekt anknuten till denna, enligt bestämmelserna i denna lag, \r\nregeringens beslut med stöd av denna lag och regeringens \r\nbeslut med stöd av radio- och tv-lagen (2010:696).\r\n\r\nHur uppdraget ska bedrivas\r\n\r\n2 § Public service-uppdraget ska bedrivas självständigt i \r\nförhållande till såväl staten som ekonomiska, politiska och \r\nandra intressen och maktsfärer i samhället, och verksamheten \r\nska präglas av oberoende och stark integritet.\r\n\r\nHur uppdraget ges\r\n\r\n3 § Riksdagen beslutar för en period om åtta år om innehållet \r\ni public service-uppdraget och om tilldelningen av \r\navgiftsmedel. I enlighet med riksdagens beslut, beslutar \r\nregeringen public service-uppdraget. Regeringens beslut ska \r\ninnehålla de villkor enligt 8 § som ska gälla.\r\n\r\n4 § Innan regeringen fattar ett beslut enligt 3 § ska det \r\npublic service- företag som beslutet avser ges tillfälle att \r\nyttra sig över villkoren i beslutet. Beslutet får inte \r\ninnehålla andra programrelaterade villkor än sådana som public \r\nservice-företaget har godtagit.\r\n\r\nKrav på programverksamheten\r\n\r\n5 § Programverksamheten ska\r\n\r\n1. som helhet präglas av det demokratiska statsskickets \r\ngrundidéer och principen om alla människors lika värde och den \r\nenskilda människans frihet och värdighet, och\r\n\r\n2. utövas opartiskt och sakligt och med beaktande av en \r\nvidsträckt yttrandefrihet och informationsfrihet.\r\n\r\nFörbud mot visst innehåll\r\n\r\n6 § Program får inte\r\n\r\n1. innehålla reklam,\r\n\r\n2. innehålla produktplacering,\r\n\r\n3. gynna kommersiella intressen på ett sådant sätt som avses i \r\nbestämmelserna om otillbörligt kommersiellt gynnande i 5 kap. \r\n5 § och 14 kap. 2 § radio- och tv-lagen (2010:696), eller\r\n\r\n4. innehålla sådana meddelanden som avses i bestämmelserna om \r\nåsiktsannonser i 5 kap. 6 § och 14 kap. 3 § radio- och tv-\r\nlagen.\r\n\r\nFörbud mot villkor om särskild betalning\r\n\r\n7 § Program ska kunna tas emot av allmänheten utan villkor om \r\nsärskild betalning.\r\n\r\nVillkor som regeringen får ställa upp\r\n\r\n8 § Regeringens beslut enligt 3 § får innehålla villkor om\r\n\r\n1. rättelse och genmäle,\r\n\r\n2. hänsyn till radions och tv:ns särskilda genomslagskraft,\r\n\r\n3. att i programverksamheten respektera en enskilds privatliv,\r\n\r\n4. ett mångsidigt programutbud,\r\n\r\n5. andra annonser än reklam och åsiktsannonser och förbud mot \r\nsådana annonser,\r\n\r\n6. sponsring och förbud mot sponsring,\r\n\r\n7. undantag från förbudet i 6 § 1 när det gäller reklam för \r\negen verksamhet eller för verksamhet från ett annat public \r\nservice-företag,\r\n\r\n8. krav på tillgänglighet för personer med \r\nfunktionsnedsättning,\r\n\r\n9. förhandsprövning av nya tjänster,\r\n\r\n10. ramar för verksamhet och organisation,\r\n\r\n11. användning av avgiftsmedel,\r\n\r\n12. redovisning och revision,\r\n\r\n13. beredskapsarbete och beredskapsplan för fredstida kriser \r\noch höjd beredskap samt verksamhet och organisation vid höjd \r\nberedskap,\r\n\r\n14. säkerhet vid produktion och distribution av program,\r\n\r\n15. att kostnadsfritt sända och på annat sätt förmedla \r\nmeddelanden som avses i lagen (2023:407) om viktigt meddelande \r\ntill allmänheten, och\r\n\r\n16. att kostnadsfritt sända andra meddelanden som är av vikt \r\nför allmänheten, om en myndighet begär det.\r\n\r\n3 kap. Styrelseledamöter och verkställande direktör\r\n\r\nBolagsordningens innehåll\r\n\r\n1 § Ett public service-företags bolagsordning ska, utöver det \r\nsom följer av 3 kap. 1-3 §§ aktiebolagslagen (2005:551), \r\ninnehålla föreskrifter om förfaranden för att utse \r\nstyrelseledamöter och verkställande direktör samt kriterier \r\nför sådana uppdrag i enlighet med artikel 5.2 andra stycket i \r\nEuropaparlamentets och rådets förordning (EU) 2024/1083 av den \r\n11 april 2024 om fastställande av en gemensam ram för \r\nmedietjänster på den inre marknaden och om ändring av direktiv \r\n2010/13/EU (europeisk mediefrihetsförordning).\r\n\r\nFöreskrifterna ska inte omfatta arbetstagarrepresentanter som \r\nutses enligt lagen (1987:1245) om styrelserepresentation för \r\nde privatanställda.\r\n\r\nPrövning av ett beslut om entledigande i förtid\r\n\r\n2 § Den som genom ett beslut av bolagsstämman eller styrelsen \r\nhar entledigats från ett uppdrag som styrelseledamot eller \r\nverkställande direktör innan förordnandetiden har löpt ut, får \r\nföra talan om att beslutet ska upphävas. Beslutet ska upphävas \r\nom det inte uppfyller förutsättningarna i artikel 5.2 tredje \r\nstycket i Europaparlamentets och rådets förordning (EU) \r\n2024/1083.\r\n\r\nTalan ska väckas vid allmän domstol inom tre månader från \r\ndagen för beslutet. Om talan inte väcks inom denna tid, är \r\nrätten att föra talan förlorad.\r\n\r\nRegistrering\r\n\r\n3 § Ett beslut att entlediga någon från ett uppdrag som \r\nstyrelseledamot eller verkställande direktör innan \r\nförordnandetiden har löpt ut får registreras i \r\naktiebolagsregistret trots att beslutet inte uppfyller \r\nförutsättningarna i 5.2 tredje stycket i Europaparlamentets \r\noch rådets förordning (EU) 2024/1083, om det enligt 2 § andra \r\nstycket inte längre är möjligt att föra talan mot beslutet.\r\n\r\n4 kap. Granskningen av program\r\n\r\nVad granskningen omfattar\r\n\r\n1 § Granskningsnämnden för radio och tv granskar i efterhand \r\nom program som ett public service-företag har sänt till eller \r\ntillhandahållit allmänheten står i överensstämmelse med denna \r\nlag och de programrelaterade villkor som har beslutats med \r\nstöd av denna lag.\r\n\r\nSkyldighet att lämna upplysningar, handlingar och exemplar av \r\nprogram\r\n\r\n2 § På begäran av Mediemyndigheten eller granskningsnämnden \r\nför radio och tv ska ett public service-företag till \r\nmyndigheten eller nämnden lämna\r\n\r\n1. de upplysningar och handlingar som behövs för granskningen,\r\n\r\n2. sådana inspelningar av program som avses i 16 kap. 11 § \r\nradio- och tv-lagen (2010:696) och andra exemplar av ett \r\nprogram som behövs för granskningen, och\r\n\r\n3. de upplysningar som behövs för bedömningen av storleken på \r\nden särskilda avgift som kan åläggas enligt 5 §.\r\n\r\n3 § Om en begäran enligt 2 § inte följs får Mediemyndigheten \r\neller granskningsnämnden för radio och tv förelägga public \r\nservice-företaget att fullgöra sin skyldighet.\r\n\r\nEtt beslut om föreläggande får förenas med vite.\r\n\r\nOffentliggörande av beslut\r\n\r\n4 § Om granskningsnämnden för radio och tv finner att ett \r\npublic service-företag har brutit mot 2 kap. 5 § 2 eller mot \r\nvillkor som har beslutats med stöd av 2 kap. 8 § 1-4, 15 eller \r\n16, får nämnden förelägga företaget att offentliggöra nämndens \r\nbeslut på lämpligt sätt. Ett sådant beslut får inte innebära \r\natt offentliggörandet av beslutet ska göras i ett visst \r\nprogram.\r\n\r\nEtt beslut om föreläggande får förenas med vite.\r\n\r\nSkyldighet att betala en särskild avgift\r\n\r\n5 § Om ett public service-företag bryter mot 2 kap. 6 § eller \r\nett villkor som har beslutats med stöd av 2 kap. 8 § 5-7, \r\ntillämpas bestämmelserna om särskild avgift i 17 kap. 5 och 6-\r\n8 §§ och 19 kap. 4 § radio- och tv-lagen (2010:696).\r\n\r\nBeslut som gäller omedelbart\r\n\r\n6 § Beslut om förelägganden att lämna upplysningar och \r\nhandlingar enligt 2§ 1 och 3 § och förelägganden om \r\noffentliggörande av beslut enligt 4 § gäller omedelbart, om \r\ninte något annat anges i beslutet.\r\n\r\nÖverklagande\r\n\r\n7 § Ett beslut om föreläggande enligt 3 eller 4 § som har \r\nförenats med vite får överklagas till allmän \r\nförvaltningsdomstol. Andra beslut enligt denna lag får inte \r\növerklagas.\r\n\r\nPrövningstillstånd krävs vid överklagande till kammarrätten.\r\n\r\n5 kap. Finansieringen av uppdraget\r\n\r\nVerksamhet som finansieras med public service-avgift\r\n\r\n1 § En public service-avgift ska finansiera den verksamhet som \r\nframgår av 2 kap. 1 §. Avgiften får inte finansiera någon \r\nannan verksamhet.\r\n\r\nÅrlig tilldelning av avgiftsmedel\r\n\r\n2 § I enlighet med ett beslut om tilldelning av avgiftsmedel \r\nenligt 2 kap. 3 § tilldelar riksdagen årligen avgiftsmedel för \r\nden verksamhet som framgår av 2 kap. 1 §.\r\n\r\nVem som ska betala public service-avgift\r\n\r\n3 § Den som är obegränsat skattskyldig enligt 3 kap. 3-5 §§ \r\ninkomstskattelagen (1999:1229) och som vid beskattningsårets \r\ningång har fyllt 18 år är skyldig att betala public service-\r\navgift.\r\n\r\nHur public service-avgiften beräknas\r\n\r\n4 § /Upphör att gälla U:2026-01-01/\r\nUnderlaget för public service-avgiften är den \r\navgiftsskyldiges beskattningsbara förvärvsinkomst enligt \r\n1 kap. 5 § inkomstskattelagen (1999:1229).\r\n\r\nUnderlaget ska uppgå till högst 1,55 gånger det \r\ninkomstbasbelopp enligt 58 kap. 26 och 27 §§ \r\nsocialförsäkringsbalken som gäller för beskattningsåret. \r\n\r\n4 § /Träder i kraft I:2026-01-01/\r\nUnderlaget för public service-avgiften är den \r\navgiftsskyldiges beskattningsbara förvärvsinkomst enligt \r\n1 kap. 5 § inkomstskattelagen (1999:1229).\r\n\r\nUnderlaget ska uppgå till högst 1,42 gånger det \r\ninkomstbasbelopp enligt 58 kap. 26 och 27 §§ \r\nsocialförsäkringsbalken som gäller för beskattningsåret.\r\nLag (2025:1448).\r\n\r\n5 § Public service-avgiften är 1 procent av avgiftsunderlaget \r\nenligt 4 §.\r\n\r\nNär skyldigheten att betala public service-avgift upphör\r\n\r\n6 § Public service-avgift ska betalas till och med det år den \r\navgiftsskyldige avlider. Det som skulle ha gällt för den \r\navlidne ska för dödsåret tillämpas för dödsboet.\r\n\r\nFörfaranderegler\r\n\r\n7 § Bestämmelser om förfarandet vid uttag av public service-\r\navgiften finns i skatteförfarandelagen (2011:1244).\r\n\r\nÖverföring och förvaltning av avgiftsmedel\r\n\r\n8 § De avgiftsmedel som Skatteverket får in ska föras över \r\ntill ett räntebärande konto i Riksgäldskontoret (public \r\nservice-kontot).\r\n\r\n9 § Kammarkollegiet ska förvalta avgiftsmedlen på public \r\nservice-kontot.\r\n\r\n10 § Regeringen eller den myndighet som regeringen bestämmer \r\nkan med stöd av 8 kap. 7 § regeringsformen meddela ytterligare \r\nföreskrifter om överföring och förvaltning av avgiftsmedlen.\r\n\r\n\r\nÖvergångsbestämmelser\r\n\r\n2025:986\r\n\r\n1. Denna lag träder i kraft den 2 december 2025.\r\n\r\n2. Lagen tillämpas första gången i fråga om public service-\r\nuppdrag som avser tid efter den 31 december 2025, program som \r\nsänds eller tillhandahålls efter den 31 december 2025 och \r\npublic service-avgift som avser tid efter den 31 december \r\n2025.\r\n\r\n3. Genom lagen upphävs lagen (2018:1893) om finansiering av \r\nradio och tv i allmänhetens tjänst vid utgången av 2025.\r\n\r\n4. Den upphävda lagen gäller dock fortfarande för public \r\nservice-avgift som avser tid före den 1 januari 2026.\r\n\r\n5. Punkterna 3 och 4 i ikraftträdande- och \r\növergångsbestämmelserna till den upphävda lagen ska fortsätta \r\natt gälla för ärenden om radio- och tv-avgift som har inletts \r\nföre den 1 januari 2019.\r\n\r\n6. Ett beslut av riksdagen som avser förutsättningar och \r\nvillkor för public service-företagens verksamhet och \r\ntilldelning av avgiftsmedel enligt 2 § första stycket i den \r\nupphävda lagen för tid efter den 31 december 2025 ska vid \r\ntillämpning av denna lag anses vara ett beslut enligt 2 kap. \r\n3 §.\r\n\r\n7. Ett beslut av riksdagen enligt 2 § andra stycket i den \r\nupphävda lagen som avser tid efter den 31 december 2025 ska \r\nvid tillämpning av denna lag anses vara ett beslut enligt \r\n5 kap. 2 §.\r\n\r\n2025:1448\r\n\r\n1. Denna lag träder i kraft den 1 januari 2026.\r\n\r\n2. Äldre föreskrifter gäller fortfarande för public service-\r\navgift som avser tid före ikraftträdandet.",
    "skapadDateTime": "2025-12-05T09:41:52.462102",
    "uppdateradDateTime": "2025-12-08T12:27:15.3493121",
    "utkastId": null,
    "publicerad": true,
    "publiceradDateTime": "2025-12-08T12:27:15.349312",
    "arkiverad": false,
    "historisk": false,
    "utkast": false
  },
  "andringsforfattningar": [
    {
      "andringsforfattningId": 639849,
      "beteckning": "2025:1448",
      "anteckningar": "ändr. 5 kap. 4 §",
      "ikraftDateTime": "2026-01-01T00:00:00",
      "ikraftOvergangsbestammelse": true,
      "ikraftDenDagenRegeringenBestammer": false,
      "forarbeten": "Prop. 2025/26:1, utg.omr. 17, bet. 2025/26:KrU1, rskr.  2025/26:83",
      "rubrik": "Lag (2025:1448) om ändring i lagen (2025:986) om public service",
      "lopnummer": "1448",
      "celexnummer": null,
      "bihangsuppgifterTillAldreGrundforfattningar": null,
      "publiceringsar": "2025",
      "eUdirektiv": false,
      "skapadDateTime": "2025-12-05T09:41:57.9786706",
      "uppdateradDateTime": "2025-12-08T12:27:15.3493986",
      "utkastId": null,
      "publicerad": true,
      "borttagen": false,
      "publiceradDateTime": "2025-12-08T12:27:15.3493983",
      "arkiverad": false,
      "historisk": false,
      "utkast": false
    }
  ],
  "skapadDateTime": "2025-12-05T09:41:52.4621005",
  "uppdateradDateTime": "2025-12-08T12:27:15.3489629",
  "publicerad": true,
  "publiceradDateTime": "2025-12-08T12:27:15.3489628",
  "arkiverad": false,
  "historisk": false,
  "utkast": false,
  "dokumenttyp": "SFS"
}