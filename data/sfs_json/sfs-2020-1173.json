{
  "grundforfattningId": 62396,
  "previousId": 61560,
  "beteckning": "2020:1173",
  "beteckningSortable": "2020:1173",
  "publiceringsar": "2020",
  "lopnummer": "1173",
  "rubrik": "Lag (2020:1173) om vissa utsläpp av växthusgaser",
  "tidsbegransadDateTime": null,
  "upphavdDateTime": null,
  "upphavdOvergangsbestammelse": false,
  "upphavdDenDagenRegeringenBestammer": false,
  "ikraftDateTime": "2021-01-01T00:00:00",
  "ikraftOvergangsbestammelse": true,
  "ikraftDenDagenRegeringenBestammer": false,
  "notis": false,
  "organisation": {
    "organisationId": 0,
    "namn": "Klimat- och näringslivsdepartementet",
    "enhet": null,
    "namnOchEnhet": "Klimat- och näringslivsdepartementet",
    "departementId": 31,
    "myndighetId": null
  },
  "forfattningstypNamn": "Lag",
  "register": {
    "registerInformationId": 62393,
    "forarbeten": "Prop. 2020/21:27, bet. 2020/21:MJU4, rskr. 2020/21:84, direktiv 2003/87/EG",
    "eUdirektiv": true,
    "forfattningssamling": null,
    "celexnummer": null,
    "taggar": null,
    "overgangsbestammelserVidTidsbegransning": null,
    "skapadDateTime": "2026-01-02T11:27:06.8877317",
    "uppdateradDateTime": "2026-01-02T11:27:44.3599697",
    "utkastId": null,
    "publicerad": true,
    "publiceradDateTime": "2026-01-02T11:27:44.3599695",
    "arkiverad": false,
    "historisk": false,
    "utkast": false
  },
  "fulltext": {
    "fulltextInformationId": 85216,
    "upphavdGenom": null,
    "andringInford": "t.o.m. SFS 2025:908",
    "omtryck": null,
    "utfardadDateTime": "2020-12-03T00:00:00",
    "ovrigt": null,
    "forfattningstext": "Lagens syfte och innehåll\r\n\r\n1 § Denna lag syftar till att främja kostnadseffektiva och \r\nekonomiskt effektiva minskningar av utsläppen av växthusgaser.\r\n\r\nLagen kompletterar\r\n\r\n- EU-förordningar som har antagits med stöd av \r\nEuropaparlamentets och rådets direktiv 2003/87/EG av den \r\n13 oktober 2003 om ett system för handel med utsläppsrätter \r\nför växthusgaser inom unionen och om ändring av rådets \r\ndirektiv 96/61/EG, i lydelsen enligt Europaparlamentets och \r\nrådets direktiv (EU) 2023/959 (utsläppshandelsdirektivet), och\r\n\r\n- Europaparlamentets och rådets förordning (EU) 2015/757 av \r\nden 29 april 2015 om övervakning, rapportering och verifiering \r\nav koldioxidutsläpp från sjötransporter och om ändring av \r\ndirektiv 2009/16/EG (EU:s MRV-förordning) och EU-förordningar \r\nsom har antagits med stöd av den förordningen. Lag (2023:695).\r\n\r\nOrdförklaringar\r\n\r\n2 § I denna lag avses med \r\n\r\nutsläpp av växthusgaser: \r\n\r\n1. frigörande av koldioxid, dikväveoxid eller perfluorkolväten \r\nfrån en eller flera källor belägna inom en anläggning, \r\n\r\n2. frigörande av koldioxid från ett luftfartyg i en \r\nflygverksamhet,\r\n\r\n3. frigörande av koldioxid, metan eller dikväveoxid från ett \r\nfartyg i en sjötransportverksamhet, eller\r\n\r\n4. frigörande av koldioxid från en bränsleverksamhet,\r\n\r\nton koldioxidekvivalenter: ett ton koldioxid eller den mängd \r\ndikväveoxid, metan, eller perfluorkolväten som medför en lika \r\nstor klimatpåverkan som utsläpp av ett ton koldioxid,\r\n\r\nutsläppsrätt: en rätt att släppa ut ett ton \r\nkoldioxidekvivalenter under en fastställd period i enlighet \r\nmed denna lag och föreskrifter som har meddelats med stöd av \r\nlagen,\r\n\r\nreduktionsenhet: ett instrument som får användas för att \r\nkompensera utsläpp av växthusgaser från flygverksamhet i \r\nenlighet med föreskrifter som har meddelats med stöd av denna \r\nlag, och\r\n\r\nicke-koldioxideffekter: klimatpåverkan från utsläpp av \r\nkväveoxider, sotpartiklar eller oxiderade svavelföreningar som \r\nuppstår genom förbränning av bränsle i ett luftfartyg, och \r\nklimatpåverkan av vattenånga, inklusive kondensstrimmor som \r\nuppstår från sådan förbränning. Lag (2024:687).\r\n\r\n3 § Med anläggning avses i denna lag en fast teknisk enhet där \r\ndet bedrivs en eller flera verksamheter, liksom all annan \r\ndärmed direkt förknippad verksamhet som är tekniskt knuten \r\ntill de verksamheter som bedrivs på platsen och som kan \r\npåverka utsläpp och föroreningar. Lag (2023:695).\r\n\r\n4 § Med flygverksamhet avses i denna lag en eller flera \r\nflygningar med luftfartyg som ger upphov till utsläpp av \r\nväxthusgaser och som\r\n\r\n1. avgår från eller ankommer till en flygplats inom Europeiska \r\nekonomiska samarbetsområdet eller i ett sådant annat \r\ntredjeland med vilket Europeiska unionen har ett avtal om \r\nömsesidigt erkännande av utsläppsrätter enligt artikel 25 i \r\nutsläppshandelsdirektivet, eller\r\n\r\n2. utförs mellan flygplatser i två olika tredjeländer.\r\nLag (2023:695).\r\n\r\n4 a § Med sjötransportverksamhet avses i denna lag sådan \r\ntransportverksamhet med fartyg till sjöss och i hamn som ger \r\nupphov till utsläpp av växthusgaser och som omfattas av \r\nartikel 2 i EU:s MRV-förordning. Lag (2023:695).\r\n\r\n4 b § I denna lag avses med\r\n\r\nbränsleverksamhet: en verksamhet som innebär att \r\nbränsleprodukter tillgängliggörs för konsumtion,\r\n\r\nbränsleprodukter: energiprodukter som avses i 1 kap. 3 § lagen \r\n(1994:1776) om skatt på energi och som används för förbränning \r\nsamt produkter som avses i 2 kap. 4 § samma lag och som \r\nanvänds för förbränning,\r\n\r\ntillgängliggöra bränsleprodukter för konsumtion: hantera \r\nbränsleprodukter på ett sätt som innebär att skattskyldighet \r\ninträder enligt lagen om skatt på energi, och\r\n\r\nfrigörande av koldioxid från en \r\nbränsleverksamhet: tillgängliggörande av bränsleprodukter för \r\nkonsumtion, där frigörandet motsvaras av den mängd koldioxid \r\nsom frigörs vid förbränning av bränsleprodukterna.\r\nLag (2024:687).\r\n\r\n5 § Med verksamhetsutövare avses i denna lag varje fysisk \r\neller juridisk person som\r\n\r\n1. i fråga om en anläggning eller en flygverksamhet\r\n\r\na) driver verksamheten eller innehar anläggningen eller på \r\nannat sätt har rätt att fatta avgörande ekonomiska beslut om \r\nverksamhetens eller anläggningens tekniska drift, eller\r\n\r\nb) äger ett luftfartyg som ingår i flygverksamheten, om den \r\nsom driver flygverksamheten inte kan identifieras,\r\n\r\n2. i fråga om en sjötransportverksamhet\r\n\r\na) äger ett fartyg som ingår i sjötransportverksamheten, eller\r\n\r\nb) har tagit över fartygsägarens ansvar för fartygets drift \r\noch har gått med på att överta de skyldigheter som följer av \r\nbestämmelserna i bilaga I till Europaparlamentets och rådets \r\nförordning (EG) nr 336/2006 av den 15 februari 2006 om \r\ngenomförande av Internationella säkerhetsorganisationskoden i \r\ngemenskapen och upphävande av rådets förordning (EG) \r\nnr 3051/95, eller\r\n\r\n3. driver en bränsleverksamhet. Lag (2024:687).\r\n\r\n6 § I denna lag avses med\r\n\r\nutsläppsrapport: en sådan skriftlig rapport som avses i\r\n\r\n1. artiklarna 68 och 75p i kommissionens \r\ngenomförandeförordning (EU) 2018/2066 av den 19 december 2018 \r\nom övervakning och rapportering av växthusgasutsläpp i \r\nenlighet med Europaparlamentets och rådets direktiv 2003/87/EG \r\noch om ändring av kommissionens förordning (EU) nr 601/2012 \r\n(övervaknings- och rapporteringsförordningen), eller\r\n\r\n2. artiklarna 11 och 11 a i EU:s MRV-förordning,\r\n\r\növervakningsplan: en sådan skriftlig redogörelse som avses i\r\n\r\n1. artikel 12 i övervaknings- och rapporteringsförordningen, \r\neller\r\n\r\n2. artikel 6 i EU:s MRV-förordning, och\r\n\r\nrapport om verksamhetsnivå: en sådan skriftlig rapport som \r\navses i artikel 3 i kommissionens genomförandeförordning \r\n(EU) 2019/1842 av den 31 oktober 2019 om \r\ntillämpningsföreskrifter för Europaparlamentets och rådets \r\ndirektiv 2003/87/EG vad gäller ytterligare åtgärder i samband \r\nmed justeringar av gratis tilldelning av utsläppsrätter på \r\ngrund av förändringar av verksamhetsnivå. Lag (2024:687).\r\n\r\nTillstånd\r\n\r\n7 § Regeringen får meddela föreskrifter om att\r\n\r\n1. det för en anläggning eller en bränsleverksamhet ska krävas \r\ntillstånd till utsläpp av växthusgaser och vad en ansökan om \r\ntillstånd ska innehålla, och\r\n\r\n2. en verksamhetsutövare för en anläggning vars verksamhet \r\ninte längre omfattas av tillståndsplikt ska kunna behålla \r\ntillståndet. Lag (2024:687).\r\n\r\n8 § Frågor om tillstånd till utsläpp av växthusgaser prövas av \r\nen tillståndsmyndighet efter ansökan av verksamhetsutövaren.\r\n\r\nDen myndighet som regeringen bestämmer är tillståndsmyndighet.\r\nLag (2023:695).\r\n\r\n9 § Tillståndsmyndigheten får återkalla ett tillstånd till \r\nutsläpp av växthusgaser, om\r\n\r\n1. verksamhetsutövaren inte har följt ett tillståndsvillkor \r\noch avvikelsen är av allvarlig art,\r\n\r\n2. verksamhetsutövaren allvarligt åsidosätter det som är \r\nföreskrivet om rapportering eller överlämnande av \r\nutsläppsrätter,\r\n\r\n3. de tillstånd som behövs enligt miljöbalken eller äldre \r\nmiljölagstiftning saknas,\r\n\r\n4. tillståndet ersätts med ett nytt tillstånd, eller\r\n\r\n5. verksamheten inte kräver tillstånd till utsläpp av \r\nväxthusgaser, och tillståndsmyndigheten inte har beslutat att \r\nverksamhetsutövaren får behålla tillståndet enligt \r\nföreskrifter som har meddelats med stöd av 7 § 2.\r\nLag (2024:687).\r\n\r\n10 § Om det behövs för att uppfylla Sveriges förpliktelser \r\ntill följd av medlemskapet i Europeiska unionen, får \r\ntillståndsmyndigheten återkalla ett tillstånd till utsläpp av \r\nväxthusgaser eller ändra eller upphäva villkor i ett sådant \r\ntillstånd. Lag (2023:695).\r\n\r\nFlygverksamhet\r\n\r\n11 § Regeringen får meddela föreskrifter om att det ska krävas \r\nen övervakningsplan för att bedriva flygverksamhet.\r\n\r\n11 a § Regeringen får meddela föreskrifter om att utsläpp av \r\nväxthusgaser från flygverksamhet ska kompenseras genom \r\nannullering av reduktionsenheter och hur det ska gå till. \r\nLag (2023:695).\r\n\r\nSjötransportverksamhet\r\n\r\n11 b § En verksamhetsutövare som har haft kostnader för att \r\növerlämna utsläppsrätter enligt 16 § har rätt till ersättning \r\nför de kostnaderna från en aktör som har tagit över ansvaret \r\nför driften av verksamhetsutövarens fartyg.\r\n\r\nEn aktör ska anses ha tagit över driften av ett fartyg om \r\naktören har ingått ett avtal med verksamhetsutövaren som \r\ninnebär att aktören har befogenhet att bestämma \r\n\r\n1. fartygets färdplan och hastighet, \r\n\r\n2. vilken last som fartyget ska transportera, eller\r\n\r\n3. vilket bränsle som ska köpas in för fartygets drift.\r\nLag (2023:695).\r\n\r\n11 c § Första domstol i tvistemål om ett förhållande som avses \r\ni 11 b § är den tingsrätt som avses i 21 kap. 1 § sjölagen \r\n(1994:1009).\r\n\r\nBehörigheten för en sjörättsdomstol att ta upp ett tvistemål \r\nsom avses i första stycket ska bestämmas enligt 21 kap. 2 § \r\nsjölagen. Lag (2023:695).\r\n\r\nAnmälan av ändringar\r\n\r\n12 § Regeringen får meddela föreskrifter om att \r\nverksamhetsutövaren ska anmäla ändringar av verksamheten.\r\n\r\nUtsläppsrätter\r\n\r\n13 § Regeringen får meddela föreskrifter om att utsläpp av \r\nväxthusgaser ska täckas av utsläppsrätter. Lag (2023:695).\r\n\r\n14 § Utsläppsrätter får, efter ansökan, tilldelas en \r\nverksamhetsutövare som\r\n\r\n1. har tillstånd till utsläpp av växthusgaser, för en \r\nanläggning som omfattas av tillståndet, eller\r\n\r\n2. driver sådan flygverksamhet som avses i 4 § 1, för den \r\nverksamhet som omfattas av en övervakningsplan.\r\n\r\n15 § Regeringen eller den myndighet som regeringen bestämmer \r\nfår meddela ytterligare föreskrifter om tilldelning av \r\nutsläppsrätter.\r\n\r\n16 § Verksamhetsutövaren ska överlämna det antal \r\nutsläppsrätter som motsvarar de sammanlagda utsläppen av \r\nväxthusgaser från\r\n\r\n1. en anläggning för vilken det krävs tillstånd till utsläpp \r\nav växthusgaser eller för vilken verksamhetsutövaren fått \r\nbehålla tillståndet,\r\n\r\n2. en bränsleverksamhet för vilken det krävs tillstånd till \r\nutsläpp av växthusgaser,\r\n\r\n3. en sådan flygverksamhet som avses i 4 § 1 och som ska \r\nomfattas av en övervakningsplan, eller\r\n\r\n4. en sjötransportverksamhet. Lag (2024:687).\r\n\r\n17 § Regeringen får meddela föreskrifter om\r\n\r\n1. utfärdande och återlämnande av utsläppsrätter, och\r\n\r\n2. undantag från skyldigheten att överlämna utsläppsrätter \r\nenligt 16 §.\r\n\r\nRegeringen får meddela ytterligare föreskrifter om \r\nskyldigheten att överlämna utsläppsrätter.\r\n\r\n18 § En utsläppsrätt får överlåtas till fysiska och juridiska \r\npersoner i Europeiska ekonomiska samarbetsområdet och i ett \r\ntredjeland där sådana utsläppsrätter har erkänts i enlighet \r\nmed artikel 25 i utsläppshandelsdirektivet.\r\n\r\nKonto och registrering i unionsregistret\r\n\r\n19 § Bestämmelser om kontoföring i ett unionsregister av \r\nutsläppsrätter finns i kommissionens delegerade förordning \r\n(EU) 2019/1122 av den 12 mars 2019 om komplettering av \r\nEuropaparlamentets och rådets direktiv 2003/87/EG vad gäller \r\nunionsregistrets funktion (registerförordningen).\r\n\r\nDen myndighet som regeringen bestämmer är nationell \r\nadministratör (kontoföringsmyndighet) enligt artikel 7.1 i \r\nregisterförordningen.\r\n\r\n20 § Lagen (1998:1479) om värdepapperscentraler och \r\nkontoföring av finansiella instrument ska inte tillämpas på \r\nkontoföring av utsläppsrätter.\r\n\r\n21 § Regeringen eller den myndighet som regeringen bestämmer \r\nfår meddela föreskrifter om förfarandet för att \r\n\r\n1. ansöka om att öppna ett konto i unionsregistret, och\r\n\r\n2. registrera ombud, kontrollörer och transaktioner enligt \r\nregisterförordningen.\r\n\r\n22 § Regeringen får meddela föreskrifter om \r\n\r\n1. rättelser av uppgifter i unionsregistret, och\r\n\r\n2. avstängningar av tillträdesrätt till konto i \r\nunionsregistret.\r\n\r\n23 § Den som drabbats av skada till följd av ett fel som \r\nrättats enligt föreskrift som har meddelats med stöd av 22 § \r\nhar rätt till ersättning av staten, om rättelsen avser en \r\nfelregistrering som gjorts av kontoföringsmyndigheten.\r\n\r\nErsättning lämnas dock inte om den skadelidande med hänsyn \r\ntill felets art eller andra omständigheter borde ha insett att \r\ndet förekommit fel.\r\n\r\n24 § En kontoinnehavare ska, med de begränsningar som framgår \r\nav kontot, anses ha rätt att förfoga över de utsläppsrätter \r\nsom finns registrerade på innehavarens konto.\r\n\r\nÖvervakning, rapportering och verifiering av utsläpp\r\n\r\n25 § Regeringen eller den myndighet som regeringen bestämmer \r\nfår meddela föreskrifter om\r\n\r\n1. skyldighet att övervaka och rapportera utsläpp av \r\nväxthusgaser och icke-koldioxideffekter,\r\n\r\n2. när utsläpp av växthusgaser ska anses ha skett,\r\n\r\n3. rapportering av hur kostnader som har samband med \r\nskyldigheten att överlämna utsläppsrätter i en \r\nbränsleverksamhet har förts över på slutanvändare,\r\n\r\n4. verifiering av uppgifter, och\r\n\r\n5. ackreditering av kontrollörer. Lag (2024:687).\r\n\r\nAvgifter för myndigheters verksamhet\r\n\r\n26 § Regeringen eller den myndighet som regeringen bestämmer \r\nfår meddela föreskrifter om avgifter för myndigheters \r\nkostnader för prövning, kontoföring, tillsyn, avvisning eller \r\nkvarhållande av fartyg och förbud för fartyg att anlöpa svensk \r\nhamn enligt\r\n\r\n1. denna lag eller föreskrifter som har meddelats med stöd av \r\nlagen,\r\n\r\n2. EU-förordningar som har antagits med stöd av \r\nutsläppshandelsdirektivet, eller\r\n\r\n3. EU:s MRV-förordning och EU-förordningar som har antagits \r\nmed stöd av den förordningen. Lag (2024:687).\r\n\r\nTillsyn\r\n\r\n27 § Den myndighet som regeringen bestämmer \r\n(tillsynsmyndigheten) utövar tillsyn över att följande \r\nförfattningar följs:\r\n\r\n1. denna lag,\r\n\r\n2. EU:s MRV-förordning,\r\n\r\n3. EU-förordningar som har antagits med stöd av \r\nutsläppshandelsdirektivet eller EU:s MRV-förordning, och\r\n\r\n4. föreskrifter som har meddelats i anslutning till denna lag \r\neller de EU-förordningar som avses i 2 och 3. Lag (2023:695).\r\n\r\n28 § Verksamhetsutövaren ska på begäran av tillsynsmyndigheten \r\nge myndigheten de upplysningar eller de handlingar som behövs \r\nför tillsynen. \r\n\r\n29 § Om det finns anledning att anta att den som omfattas av \r\ntillsynen, eller i förekommande fall dennes ställföreträdare, \r\nhar begått brott, får denne inte föreläggas vid vite att \r\nmedverka i utredningen av en fråga som har samband med det \r\nmisstänkta brottet.\r\n\r\n30 § Tillsynsmyndigheten får besluta de förelägganden som \r\nbehövs för att den som har skyldigheter enligt föreskrifter \r\nsom omfattas av tillsynen ska fullgöra dessa. Ett föreläggande \r\nfår förenas med vite. \r\n\r\n31 § Tillsynsmyndigheten har, om det behövs för tillsynen, \r\nrätt att få tillträde till\r\n\r\n1. anläggningar,\r\n\r\n2. luftfartyg som ingår i en flygverksamhet,\r\n\r\n3. fartyg som används i en sjötransportverksamhet, \r\n\r\n4. områden som hör till anläggningar, till luftfartyg som \r\ningår i en flygverksamhet eller till fartyg som används i en \r\nsjötransportverksamhet, dock inte bostäder, och\r\n\r\n5. lokaler och områden som hör till en bränsleverksamhet, dock \r\ninte bostäder.\r\n\r\nPolismyndigheten ska ge tillsynsmyndigheten den hjälp som \r\nbehövs för tillträdet.\r\n\r\nHjälp får begäras endast om\r\n\r\n1. det på grund av särskilda omständigheter kan befaras att \r\nåtgärden inte kan utföras utan att en polismans särskilda \r\nbefogenheter enligt 10 § polislagen (1984:387) behöver \r\nanvändas, eller\r\n\r\n2. det annars finns synnerliga skäl. Lag (2024:687).\r\n\r\n32 § Tillsynsmyndigheten ska skyndsamt anmäla överträdelser av \r\nlagen eller föreskrifter som har meddelats i anslutning till \r\nlagen till Polismyndigheten eller Åklagarmyndigheten, om det \r\nfinns anledning att anta att ett brott har begåtts. \r\n\r\nStraff\r\n\r\n33 § Den som med uppsåt eller av oaktsamhet utan tillstånd \r\ndriver en bränsleverksamhet eller en verksamhet som medför \r\nutsläpp av växthusgaser från en anläggning, och därmed bryter \r\nmot föreskrifter som regeringen har meddelat med stöd av 7 § \r\n1, ska dömas för otillåtet utsläpp av växthusgaser till böter \r\neller fängelse i högst två år.\r\n\r\nFör otillåtet utsläpp av växthusgaser döms även den \r\nverksamhetsutövare för en flygverksamhet eller en \r\nsjötransportverksamhet som med uppsåt eller av oaktsamhet inte \r\nfullgör ett krav på en övervakningsplan enligt \r\n\r\n1. föreskrifter som regeringen har meddelat med stöd av 11 §, \r\neller \r\n\r\n2. artikel 6 i EU:s MRV-förordning. Lag (2024:687).\r\n\r\n34 § Den som med uppsåt eller av oaktsamhet lämnar en oriktig \r\neller vilseledande uppgift i en ansökan om ett tillstånd som \r\nkrävs enligt föreskrifter som regeringen har meddelat med stöd \r\nav 7 § ska, om åtgärden innebär risk för att tillstånd ges på \r\nfelaktiga grunder, dömas för försvårande av tillståndsprövning \r\ntill böter eller fängelse i högst två år.\r\n\r\n35 § Den som med uppsåt eller av oaktsamhet lämnar en oriktig \r\neller vilseledande uppgift i en utsläppsrapport ska, om \r\nåtgärden innebär risk för att ett för litet antal \r\nutsläppsrätter överlämnas eller reduktionsenheter annulleras, \r\ndömas för försvårande av kontroll av växthusgasutsläpp till \r\nböter eller fängelse i högst två år. Lag (2023:695).\r\n\r\n36 § Den som med uppsåt eller av oaktsamhet inte anmäler \r\nändringar i de fall anmälningsskyldighet finns enligt \r\nföreskrifter som regeringen har meddelat med stöd av 12 § ska \r\ndömas för brott mot anmälningsskyldighet till böter eller \r\nfängelse i högst två år. \r\n\r\n37 § Den som med uppsåt eller av oaktsamhet lämnar en oriktig \r\neller uppenbart vilseledande uppgift i en ansökan om \r\ntilldelning av utsläppsrätter ska, om åtgärden innebär risk \r\nför att ett för stort antal utsläppsrätter tilldelas, dömas \r\nför försvårande av utsläppsrättstilldelning till böter eller \r\nfängelse i högst två år.\r\n\r\nFör försvårande av utsläppsrättstilldelning döms även den som \r\nmed uppsåt eller av oaktsamhet lämnar en oriktig eller \r\nuppenbart vilseledande uppgift i en rapport om \r\nverksamhetsnivå, om åtgärden innebär risk för att ett för \r\nstort antal utsläppsrätter tilldelas.\r\n\r\n38 § Om en gärning som avses i 34-37 §§ är ringa ska det inte \r\ndömas till ansvar.\r\n\r\nDet ska inte heller dömas till ansvar om en gärning som avses \r\ni 33 § första stycket är ringa och gärningen har begåtts i en \r\nbränsleverksamhet. Lag (2024:687).\r\n\r\n39 § Till ansvar enligt denna lag döms det inte om ansvar för \r\ngärningen kan dömas ut enligt brottsbalken.\r\n\r\n40 § Om ett vitesföreläggande har överträtts och överträdelsen \r\nligger till grund för en ansökan om att döma ut vitet, döms \r\ndet inte till ansvar enligt denna lag för en gärning som \r\nomfattas av föreläggandet.\r\n\r\nFörseningsavgift och sanktionsavgift\r\n\r\n41 § Regeringen får meddela föreskrifter om att en \r\nförseningsavgift eller sanktionsavgift ska betalas av den som \r\nåsidosätter bestämmelser i\r\n\r\n1. denna lag eller föreskrifter som har meddelats med stöd av \r\nlagen, \r\n\r\n2. EU-förordningar som har antagits med stöd av \r\nutsläppshandelsdirektivet, eller\r\n\r\n3. EU:s MRV-förordning och EU-förordningar som har antagits \r\nmed stöd av den förordningen. Lag (2023:695).\r\n\r\nVerksamhetsförbud för flygverksamhet\r\n\r\n42 § Regeringen får meddela föreskrifter om sådana \r\nverksamhetsförbud som avses i artikel 16.10 i \r\nutsläppshandelsdirektivet.\r\n\r\nAvvisning, kvarhållande och anlöpsförbud\r\n\r\n42 a § Regeringen får meddela föreskrifter om sådana beslut om \r\navvisning och kvarhållande av fartyg och förbud för fartyg att \r\nanlöpa svensk hamn som avses i artikel 16.11a i \r\nutsläppshandelsdirektivet. Lag (2023:695).\r\n\r\n42 b § Ett beslut om avvisning eller kvarhållande av fartyg \r\neller om förbud för fartyg att anlöpa svensk hamn enligt EU:s \r\nMRV-förordning eller enligt föreskrifter som har meddelats med \r\nstöd av 42 a § får förenas med vite. Lag (2025:908).\r\n\r\n42 c § Polismyndigheten och Kustbevakningen ska ge den \r\nmyndighet som har beslutat om kvarhållande av fartyg eller om \r\nförbud för fartyg att anlöpa svensk hamn den hjälp som behövs \r\nför att\r\n\r\n1. verkställa ett beslut om kvarhållande av fartyg, eller\r\n\r\n2. förhindra överträdelser av ett förbud för fartyg att anlöpa \r\nsvensk hamn. Lag (2025:908).\r\n\r\n42 d § När Kustbevakningen ger hjälp enligt 42 c § tillämpas \r\nbestämmelserna om en kustbevakningstjänstemans rätt att \r\nanvända våld i 2 kap. 4 § första stycket 1 och 4-6 och andra \r\nstycket kustbevakningslagen (2019:32). Lag (2025:908).\r\n\r\nOffentliggörande av en verksamhetsutövares namn\r\n\r\n43 § Regeringen får meddela föreskrifter om att \r\ntillsynsmyndigheten ska offentliggöra namnet på en \r\nverksamhetsutövare som inte överlämnat tillräckligt många \r\nutsläppsrätter enligt 16 §.\r\n\r\nUtdömande av vite\r\n\r\n43 a § Frågor om utdömande av vite som har förelagts enligt \r\ndenna lag prövas av den mark- och miljödomstol inom vars \r\nområde den beslutande myndigheten ligger. Lag (2025:908).\r\n\r\nÖverklagande\r\n\r\n44 § Beslut enligt denna lag, enligt föreskrifter som har \r\nmeddelats med stöd av lagen, enligt EU:s MRV-förordning, eller \r\nenligt de EU-förordningar som har antagits med stöd av EU:s \r\nMRV-förordning eller utsläppshandelsdirektivet får överklagas \r\ntill mark- och miljödomstolen. Lag (2023:695).\r\n\r\n45 § Bestämmelser om överklagande av mark- och miljödomstolens \r\ndomar och beslut finns i 1 kap. 2 § första stycket och 5 kap. \r\nlagen (2010:921) om mark- och miljödomstolar.\r\n\r\n\r\nÖvergångsbestämmelser\r\n\r\n2020:1173\r\n\r\n1. Denna lag träder i kraft den 1 januari 2021.\r\n\r\n2. Genom lagen upphävs lagen (2004:1199) om handel med \r\nutsläppsrätter.\r\n\r\n3. Den upphävda lagen gäller fortfarande i fråga om tillsyn av \r\nsådana utsläpp av växthusgaser som har skett före utgången av \r\n2020 och återlämnande samt överlämnande av utsläppsrätter för \r\nsådana utsläpp.\r\n\r\n4. Den upphävda lagen gäller fortfarande för deltagande i och \r\ntillgodoräknande av utsläppsminskningar från de \r\nprojektbaserade mekanismerna i Kyotoprotokollet till Förenta \r\nnationernas ramkonvention om klimatförändringar under den \r\nandra åtagandeperioden i Kyotoprotokollet, dock längst till \r\ndess att avräkningen för den andra åtagandeperioden har \r\ngjorts.\r\n\r\n5. Tillstånd, villkor, förelägganden och övriga beslut som har \r\nmeddelats enligt lagen (2004:1199) om handel med \r\nutsläppsrätter eller enligt föreskrifter som har meddelats med \r\nstöd av den lagen ska anses meddelade enligt motsvarande \r\nbestämmelser i denna lag eller föreskrifter som har meddelats \r\nmed stöd av denna lag.",
    "skapadDateTime": "2026-01-02T11:27:06.8877313",
    "uppdateradDateTime": "2026-01-02T11:27:44.3599838",
    "utkastId": null,
    "publicerad": true,
    "publiceradDateTime": "2026-01-02T11:27:44.3599837",
    "arkiverad": false,
    "historisk": false,
    "utkast": false
  },
  "andringsforfattningar": [
    {
      "andringsforfattningId": 646036,
      "beteckning": "2023:695",
      "anteckningar": "ändr. 1, 2, 3, 4, 5, 6, 7, 8, 9, 10, 13, 16, 25, 26, 27, 31, 33, 35, 41, 44 §§; nya 4 a, 11 a, 11 b, 11 c, 42 a §§, rubr. närmast före 11 b, 42 a §§",
      "ikraftDateTime": "2024-01-01T00:00:00",
      "ikraftOvergangsbestammelse": false,
      "ikraftDenDagenRegeringenBestammer": false,
      "forarbeten": "Prop. 2022/23:144, bet. 2023/24:MJU4, rskr. 2023/24:27, direktiv 2003/87/EG",
      "rubrik": "Lag (2023:695) om ändring i lagen (2020:1173) om vissa utsläpp av växthusgaser",
      "lopnummer": "695",
      "celexnummer": null,
      "bihangsuppgifterTillAldreGrundforfattningar": null,
      "publiceringsar": "2023",
      "eUdirektiv": true,
      "skapadDateTime": "2026-01-02T11:27:06.9034189",
      "uppdateradDateTime": "2026-01-02T11:27:44.3601132",
      "utkastId": null,
      "publicerad": true,
      "borttagen": false,
      "publiceradDateTime": "2026-01-02T11:27:44.3601131",
      "arkiverad": false,
      "historisk": false,
      "utkast": false
    },
    {
      "andringsforfattningId": 646037,
      "beteckning": "2024:687",
      "anteckningar": "ändr. 2, 5, 6, 7, 9, 16, 25, 26, 31, 33, 38 §§; ny 4 b §",
      "ikraftDateTime": "2024-11-01T00:00:00",
      "ikraftOvergangsbestammelse": false,
      "ikraftDenDagenRegeringenBestammer": false,
      "forarbeten": "Prop. 2023/24:142, bet. 2024/25:MJU3, rskr. 2024/25:4, direktiv 2003/87/EG",
      "rubrik": "Lag (2024:687) om ändring i lagen (2020:1173) om vissa utsläpp av växthusgaser",
      "lopnummer": "687",
      "celexnummer": null,
      "bihangsuppgifterTillAldreGrundforfattningar": null,
      "publiceringsar": "2024",
      "eUdirektiv": true,
      "skapadDateTime": "2026-01-02T11:27:06.9034193",
      "uppdateradDateTime": "2026-01-02T11:27:44.3601284",
      "utkastId": null,
      "publicerad": true,
      "borttagen": false,
      "publiceradDateTime": "2026-01-02T11:27:44.3601283",
      "arkiverad": false,
      "historisk": false,
      "utkast": false
    },
    {
      "andringsforfattningId": 646038,
      "beteckning": "2025:908",
      "anteckningar": "nya 42 b, 42 c, 42 d, 43 a §§, rubr. närmast före 43 a §",
      "ikraftDateTime": "2026-01-01T00:00:00",
      "ikraftOvergangsbestammelse": false,
      "ikraftDenDagenRegeringenBestammer": false,
      "forarbeten": "Prop. 2024/25:174, bet. 2025/26:MJU3, rskr. 2025/26:9",
      "rubrik": "Lag (2025:908) om ändring i lagen (2020:1173) om vissa utsläpp av växthusgaser",
      "lopnummer": "908",
      "celexnummer": null,
      "bihangsuppgifterTillAldreGrundforfattningar": null,
      "publiceringsar": "2025",
      "eUdirektiv": false,
      "skapadDateTime": "2026-01-02T11:27:06.9034196",
      "uppdateradDateTime": "2026-01-02T11:27:44.3601354",
      "utkastId": null,
      "publicerad": true,
      "borttagen": false,
      "publiceradDateTime": "2026-01-02T11:27:44.3601353",
      "arkiverad": false,
      "historisk": false,
      "utkast": false
    }
  ],
  "skapadDateTime": "2026-01-02T11:27:06.8877305",
  "uppdateradDateTime": "2026-01-02T11:27:44.3597276",
  "publicerad": true,
  "publiceradDateTime": "2026-01-02T11:27:44.3597274",
  "arkiverad": false,
  "historisk": false,
  "utkast": false,
  "dokumenttyp": "SFS"
}