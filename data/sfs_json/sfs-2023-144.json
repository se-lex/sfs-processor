{
  "grundforfattningId": 62377,
  "previousId": 60617,
  "beteckning": "2023:144",
  "beteckningSortable": "2023:144",
  "publiceringsar": "2023",
  "lopnummer": "144",
  "rubrik": "Förordning (2023:144) om statsbidrag för fortbildning av lärare och förskollärare",
  "tidsbegransadDateTime": null,
  "upphavdDateTime": null,
  "upphavdOvergangsbestammelse": false,
  "upphavdDenDagenRegeringenBestammer": false,
  "ikraftDateTime": "2023-07-01T00:00:00",
  "ikraftOvergangsbestammelse": true,
  "ikraftDenDagenRegeringenBestammer": false,
  "notis": false,
  "organisation": {
    "organisationId": 0,
    "namn": "Utbildningsdepartementet",
    "enhet": null,
    "namnOchEnhet": "Utbildningsdepartementet",
    "departementId": 7,
    "myndighetId": null
  },
  "forfattningstypNamn": "Förordning",
  "register": {
    "registerInformationId": 62374,
    "forarbeten": null,
    "eUdirektiv": false,
    "forfattningssamling": null,
    "celexnummer": null,
    "taggar": null,
    "overgangsbestammelserVidTidsbegransning": null,
    "skapadDateTime": "2026-01-02T11:06:54.163641",
    "uppdateradDateTime": "2026-01-02T11:09:12.233906",
    "utkastId": null,
    "publicerad": true,
    "publiceradDateTime": "2026-01-02T11:09:12.2339057",
    "arkiverad": false,
    "historisk": false,
    "utkast": false
  },
  "fulltext": {
    "fulltextInformationId": 85197,
    "upphavdGenom": null,
    "andringInford": "t.o.m. SFS 2025:553",
    "omtryck": null,
    "utfardadDateTime": "2023-03-16T00:00:00",
    "ovrigt": null,
    "forfattningstext": "Inledande bestämmelse\r\n\r\n1 § Denna förordning innehåller bestämmelser om statsbidrag \r\nför fortbildning av lärare och förskollärare i syfte att dessa \r\nska få utökad behörighet, viss examen eller ny kunskap. \r\n\r\nFörordningen är meddelad med stöd av 8 kap. 7 § \r\nregeringsformen. \r\n\r\nFörutsättningar för statsbidrag\r\n\r\nTill vilka får statsbidrag lämnas?\r\n\r\n2 § Statsbidrag får lämnas till \r\n\r\n1. huvudman inom skolväsendet,\r\n\r\n2. huvudman för en svensk utlandsskola som avses i 9 § i \r\nförordningen (1994:519) om statsbidrag till utbildning av \r\nutlandssvenska barn och ungdomar,\r\n\r\n3. Statens institutionsstyrelse, såsom anordnare av utbildning \r\nvid särskilda ungdomshem enligt 24 kap. 8 eller 9 § skollagen \r\n(2010:800),\r\n\r\n4. Kriminalvården, såsom ansvarig för utbildning för intagna i \r\nkriminalvårdsanstalt enligt 24 kap. 10 § skollagen (2010:800), \r\neller\r\n\r\n5. folkhögskola som får statsbidrag enligt förordningen \r\n(2015:218) om statsbidrag till folkbildningen och som har ett \r\ntillstånd som meddelats av Statens skolinspektion enligt \r\n6 kap. 20 § förordningen (2011:1108) om vuxenutbildning.\r\n\r\nFör vilka lärare och förskollärare får statsbidrag lämnas? \r\n\r\n3 § Statsbidrag får lämnas för en lärare eller förskollärare \r\nsom\r\n\r\n1. är anställd hos den som bidrag får lämnas till enligt 2 § \r\neller hos någon som enligt avtal med denne utför uppgifter \r\ninom verksamheten (entreprenör), och\r\n\r\n2. har en grundlärarexamen, ämneslärarexamen, \r\nyrkeslärarexamen, förskollärarexamen, motsvarande äldre examen \r\neller motsvarande utländsk behörighet.\r\n\r\nKravet i första stycket 2 gäller inte för\r\n\r\na) lärare som bedriver undervisning i en fristående skola med \r\nwaldorfpedagogisk inriktning, \r\n\r\nb) lärare som deltar i en utbildning som syftar till att ge \r\nkunskap i ämnet svenska som andraspråk, eller\r\n\r\nc) lärare i yrkesämnen som deltar i en utbildning med syftet \r\natt avlägga en yrkeslärarexamen. \r\n\r\nFör att statsbidrag ska kunna lämnas för en lärare som avses i \r\nandra stycket c krävs att lärarens arbete för huvudmannen \r\norganiseras på ett sådant sätt att det bedöms vara möjligt att \r\nenligt 6 kap. 7 § högskoleförordningen (1993:100) \r\ntillgodoräkna sig arbetet som sådan verksamhetsförlagd \r\nutbildning som krävs för yrkeslärarexamen. Lärarens arbete \r\nbehöver dock inte organiseras på ett sådant sätt om läraren \r\ntidigare har bedrivit undervisning som kan tillgodoräknas som \r\nsådan verksamhetsförlagd utbildning som krävs för \r\nyrkeslärarexamen. \r\n\r\nFör vilka utbildningar får statsbidrag lämnas?\r\n\r\n4 § Statsbidrag får lämnas endast om läraren eller \r\nförskolläraren deltar i en utbildning som avses i 5 eller 6 §. \r\nFör folkhögskolor som mottagare av statsbidrag finns särskilda \r\nbestämmelser i 7 §. \r\n\r\n5 § Statsbidrag får lämnas om läraren eller förskolläraren \r\ndeltar i en uppdragsutbildning enligt förordningen (2007:223) \r\nom uppdragsutbildning för fortbildning av lärare och \r\nförskollärare som syftar till att\r\n\r\n1. lärare ska bli behöriga att undervisa i fler skolformer, \r\nårskurser och ämnen,\r\n\r\n2. lärare eller förskollärare ska avlägga en \r\nspeciallärarexamen enligt bilaga 2 till högskoleförordningen \r\n(1993:100),\r\n\r\n3. ge lärare kunskap inom ämnet svenska som andraspråk, \r\n\r\n4. ge förskollärare i förskoleklass kunskap om elevers läs-, \r\nskriv- och matematikinlärning för att stärka deras kompetens \r\natt undervisa i de första årskurserna i grundskolan, eller\r\n\r\n5. ge lärare som saknar behörighetsgivande examen och bedriver \r\nundervisning i en fristående skola med waldorfpedagogisk \r\ninriktning ny kunskap.\r\n\r\nStatsbidrag får även lämnas om läraren eller förskolläraren \r\ndeltar i motsvarande utbildning som anordnas av en enskild \r\nutbildningsanordnare som har tillstånd att utfärda examina \r\nenligt lagen (1993:792) om tillstånd att utfärda vissa \r\nexamina.\r\n\r\n6 § Statsbidrag får även lämnas om läraren eller \r\nförskolläraren deltar i annan högskoleutbildning som syftar \r\ntill att \r\n\r\n1. lärare eller förskollärare ska avlägga en \r\nspeciallärarexamen,\r\n\r\n2. lärare eller förskollärare ska avlägga en \r\nspecialpedagogexamen, \r\n\r\n3. lärare i yrkesämnen ska avlägga en yrkeslärarexamen, \r\n\r\n4. ge lärare behörighet i ämnet svenska som andraspråk, eller \r\n\r\n5. ge lärare kunskap i ämnet svenska som andraspråk.\r\n\r\n7 § Till en folkhögskola som avses i 2 § 5 får statsbidrag \r\nlämnas endast om läraren deltar i en utbildning som syftar \r\ntill att ge behörighet i kommunal vuxenutbildning i svenska \r\nför invandrare, eller behörighet eller kunskap i ämnet svenska \r\nsom andraspråk.\r\n\r\nÖvriga villkor\r\n\r\n8 § Statsbidrag får inte lämnas för kostnader som något \r\nstatligt bidrag redan har lämnats för. Förordning (2025:553).\r\n\r\n8 a § Statsbidrag får inte lämnas till en huvudman som \r\n\r\n1. är i likvidation eller försatt i konkurs,\r\n\r\n2. har skatte- eller avgiftsskulder eller andra skulder som \r\nhar överlämnats till Kronofogdemyndigheten och som vid \r\nindrivning handläggs i allmänt mål, eller\r\n\r\n3. har en skuld som inte betalats i rätt tid och som avser \r\nåterkrav av bidrag som har lämnats av Statens skolverk.\r\nFörordning (2025:553).\r\n\r\n8 b § Statsbidrag får inte lämnas om\r\n\r\n1. Statens skolinspektion eller en kommun har fattat beslut om \r\natt åter-kalla huvudmannens godkännande som avser en \r\nverksamhet som omfattas av bidraget, eller\r\n\r\n2. Skolinspektionen har fattat beslut om att förbjuda \r\nhuvudmannen att driva en verksamhet som omfattas av bidraget \r\nvidare (verksamhetsförbud).\r\n\r\nStatsbidrag får dock lämnas om ett sådant beslut som anges i \r\nförsta stycket 1 eller 2 har upphävts. Förordning (2025:553).\r\n\r\nBeräkning, beslut och utbetalning av statsbidrag \r\n\r\nTillgång på medel\r\n\r\n9 § Statsbidrag lämnas i den mån det finns tillgång på medel \r\noch för högst ett år i sänder. \r\n\r\nFör vilka kostnader och med vilka belopp lämnas bidrag?\r\n\r\n10 § En ansökan om statsbidrag ska avse antingen ett bidrag \r\nberäknat enligt 11 § eller ett bidrag beräknat enligt 12 §.\r\n\r\nBeräkningen enligt 11 § baseras på ett schablonbelopp för lön \r\nenligt 13 §. Beräkningen enligt 12 § baseras på omfattningen \r\nav den utbildning läraren eller förskolläraren deltar i.\r\n\r\nBidraget som beräknas enligt 12 § får användas för\r\n\r\n1. särskild ersättning från arbetsgivaren till en lärare eller \r\nförskollärare som deltar i utbildning som statsbidraget lämnas \r\nför (studiestipendium), och \r\n\r\n2. andra kostnader för arbetsgivaren på grund av lärarens \r\neller förskollärarens utbildning.\r\n\r\n11 § Statsbidrag får lämnas med 56 procent av kostnaden för \r\nlön eller motsvarande ersättning beräknad utifrån ett \r\nschablonbelopp för lön enligt 13 §. Kostnaderna ska avse tid \r\ndå läraren eller förskolläraren \r\n\r\n1. deltar i utbildningen under arbetstid,\r\n\r\n2. är tjänstledig för studier under utbildningen, eller\r\n\r\n3. deltar i utbildningen under den tid då han eller hon inte \r\narbetar på grund av att anställningen omfattar mindre än \r\nheltid. \r\n\r\nI fall som avses i första stycket 2 och 3 lämnas statsbidrag \r\nenligt denna paragraf endast under förutsättning att lärarens \r\neller förskollärarens arbetsgivare betalar ersättning till \r\nläraren eller förskolläraren som motsvarar minst 80 procent av \r\nlärarens eller förskollärarens lön för den tid då läraren \r\neller förskolläraren deltar i utbildningen. \r\n\r\n12 § Om statsbidrag inte lämnas enligt 11 § får statsbidrag i \r\nstället lämnas med 1 000 kronor för varje högskolepoäng som \r\nden utbildning läraren eller förskolläraren deltar i omfattar. \r\nOm utbildningen syftar till att ge behörighet eller kunskap i \r\nämnet svenska som andraspråk lämnas statsbidrag med \r\n\r\n1 500 kronor för varje högskolepoäng som den utbildning som \r\nläraren deltar i omfattar. \r\n\r\n13 § Schablonbelopp för lön enligt 11 § första stycket ska \r\navse en av Statistiska centralbyrån beräknad genomsnittlig \r\nmånadslön för en lärare eller förskollärare i \r\n\r\n- förskolan,\r\n\r\n- förskoleklassen och grundskolans årskurs 1-6,\r\n\r\n- grundskolans årskurs 7-9,\r\n\r\n- andra ämnen än yrkesämnen i gymnasieskolan, eller\r\n\r\n- yrkesämnen i gymnasieskolan.\r\n\r\nAnsökan och beslut\r\n\r\n14 § En ansökan om statsbidrag ska göras skriftligen av en \r\nbehörig företrädare för huvudmannen och lämnas till Statens \r\nskolverk som beslutar om bidrag. \r\n\r\nUppgifterna i en ansökan ska lämnas på heder och samvete.\r\n\r\nDen som ansöker om statsbidrag ska på begäran av Skolverket \r\nlämna de uppgifter och handlingar som myndigheten behöver för \r\natt kunna pröva ansökan. Förordning (2025:553)\r\n\r\n14 a § Ett beslut om statsbidrag får förenas med villkor. \r\nVillkoren ska framgå av beslutet. Förordning (2025:553).\r\n\r\nPrioritering\r\n\r\n15 § Om det kommer in fler ansökningar om statsbidrag än det \r\nfinns medel för, ska vid urval företräde ges, i den ordning \r\nsom anges nedan, till \r\n\r\n1. lärare och förskollärare som har påbörjat utbildning som \r\nstatsbidrag för fortbildning av lärare eller förskollärare \r\nredan har lämnats för och som omfattas av en ansökan som avser \r\nandra bidragstillfällen för samma utbildning, så att \r\nutbildningen kan slutföras, \r\n\r\n2. lärare och förskollärare på de skolenheter med \r\nförskoleklass eller grundskola som har särskilt svåra \r\nförutsättningar med beaktande av elevernas socioekonomiska \r\nbakgrund och som uppfyller villkoren i 16 §, eller\r\n\r\n3. huvudmän med en låg andel behöriga lärare och speciallärare \r\neller en låg andel behöriga förskollärare i förhållande till \r\nannan pedagogisk personal i förskolan eller förskoleklassen. \r\n\r\nVid urval enligt första stycket 3 ska Statens skolverk också \r\nbeakta geografisk spridning och att bidrag lämnas till såväl \r\noffentliga som enskilda huvudmän.\r\n\r\n16 § En lärare eller förskollärare ska ges företräde enligt \r\n15 § första stycket 2 endast om skolenheten \r\n\r\n1. har minst 50 elever, \r\n\r\n2. är belägen i en kommun\r\n\r\na) med minst 200 000 invånare varav minst 200 000 invånare i \r\nden största tätorten,\r\n\r\nb) där minst 40 procent av den förvärvsarbetande befolkningen \r\nmed bostad i kommunen (nattbefolkningen) pendlar till arbete i \r\nen storstad eller storstadsnära kommun, eller\r\n\r\nc) med minst 50 000 invånare varav minst 40 000 invånare i den \r\nstörsta tätorten, och\r\n\r\n3. tillhör de 150 skolenheter med förskoleklass eller \r\ngrundskola som omfattas av 1 och 2 och som har svårast \r\nförutsättningar med beaktande av elevernas socioekonomiska \r\nbakgrund.\r\n\r\nUtbetalning \r\n\r\n17 § Statsbidrag ska betalas ut en gång per termin.\r\n\r\nUppföljning och redovisning\r\n\r\n18 § Statens skolverk ska följa upp hur statsbidraget har \r\nanvänts. \r\n\r\nSkolverket ska i samband med sin årsredovisning till \r\nRegeringskansliet lämna en redovisning av hur bidraget har \r\nanvänts.\r\n\r\n19 § Den som har tagit emot bidrag är skyldig att medverka i \r\nden uppföljning och utvärdering av verksamheten som bestäms av \r\nSkolverket eller av en annan myndighet som har fått \r\nregeringens uppdrag att följa upp hur bidraget har använts. \r\nMottagaren ska också lämna de uppgifter som Skolverket eller \r\nen annan myndighet som gör en uppföljning eller utvärdering av \r\nverksamheten begär. Förordning (2025:553).\r\n\r\nAnmälningsskyldighet\r\n\r\n20 § Den som ansöker om eller har beviljats statsbidrag enligt \r\ndenna förordning ska snarast möjligt till Statens skolverk \r\nanmäla sådana ändrade förhållanden som kan påverka rätten till \r\nbidraget eller storleken på det. Förordning (2025:553).\r\n\r\nÅterbetalning\r\n\r\n21 § Mottagaren av statsbidrag enligt denna förordning är \r\nåterbetalningsskyldig om\r\n\r\n1. bidraget har lämnats på felaktig grund eller med för högt \r\nbelopp,\r\n\r\n2. bidraget helt eller delvis inte har utnyttjats eller inte \r\nhar använts för det ändamål det har lämnats för,\r\n\r\n3. mottagaren inte har medverkat i den uppföljning och \r\nutvärdering eller lämnat sådana uppgifter som anges i 19 §, \r\neller\r\n\r\n4. mottagaren inte har följt villkor som framgår av beslutet \r\nom bidrag.\r\n\r\nMottagaren är inte återbetalningsskyldig även om resultatet av \r\nuniversitetets eller högskolans prövning enligt 6 kap. 8 § \r\nhögskoleförordningen (1993:100) avviker från den bedömning som \r\nhar gjorts enligt 3 § tredje stycket denna förordning, om \r\nmottagaren har gjort vad som rimligen kan krävas för att \r\narbetet ska kunna tillgodoräknas som sådan verksamhetsförlagd \r\nutbildning som krävs för yrkeslärarexamen. \r\nFörordning (2025:553).\r\n\r\n22 § Statens skolverk ska besluta att helt eller delvis kräva \r\ntillbaka ett statsbidrag om någon är återbetalningsskyldig \r\nenligt 21 §.\r\n\r\nOm det finns synnerliga skäl för det, får Skolverket besluta \r\natt helt eller delvis avstå från återkrav. \r\nFörordning (2025:553).\r\n\r\n23 § På statsbidrag som krävs tillbaka ska ränta tas ut från \r\noch med den trettionde dagen efter den dag då beslutet om \r\nåterkrav fattades och efter en räntesats som vid varje \r\ntidpunkt överstiger statens utlåningsränta med två \r\nprocentenheter. \r\n\r\nOm det finns synnerliga skäl för det, får Statens skolverk \r\nbesluta att helt eller delvis avstå från krav på ränta.\r\nFörordning (2025:553).\r\n\r\nHinder mot utbetalning\r\n\r\n24 § Statens skolverk ska besluta att ett beviljat statsbidrag \r\nhelt eller delvis inte ska betalas ut om mottagaren av \r\nbidraget inte längre bedöms uppfylla villkoren för det eller \r\nom det finns grund för återbetalning enligt 21 §. Beslutet \r\ngäller omedelbart. \r\n\r\nBemyndigande\r\n\r\n25 § Statens skolverk får meddela föreskrifter om \r\nverkställigheten av denna förordning.\r\n\r\nÖverklagande\r\n\r\n26 § I 40 § förvaltningslagen (2017:900) finns bestämmelser om \r\növerklagande till allmän förvaltningsdomstol. Andra beslut än \r\nbeslut enligt 24 § får dock inte överklagas. \r\n\r\n\r\nÖvergångsbestämmelser\r\n\r\n2023:144\r\n\r\n1. Denna förordning träder i kraft den 1 juli 2023.\r\n\r\n2. Genom förordningen upphävs\r\n\r\na) förordningen (2007:222) om statsbidrag för fortbildning av \r\nlärare,\r\n\r\nb) förordningen (2013:60) om statsbidrag för \r\nbehörighetsgivande utbildning för lärare i yrkesämnen,\r\n\r\nc) förordningen (2016:400) om statsbidrag för fortbildning när \r\ndet gäller specialpedagogiska insatser,\r\n\r\nd) förordningen (2016:709) om statsbidrag för fortbildning av \r\nlärare när det gäller svenska som andraspråk och kommunal \r\nvuxenutbildning i svenska för invandrare, och\r\n\r\ne) förordningen (2021:151) om statsbidrag för fortbildning av \r\nförskollärare.\r\n\r\n3. De genom denna förordning upphävda förordningarna gäller \r\ndock fortfarande för statsbidrag som har beviljats med stöd av \r\ndem.\r\n\r\n4. Den upphävda förordningen (2013:60) om statsbidrag för \r\nbehörighetsgivande utbildning för lärare i yrkesämnen \r\nfortsätter dock att gälla till och med den 31 december 2023 \r\nför ansökningar som avser lärare i yrkesämnen som har påbörjat \r\nen utbildning före den 1 juli 2023 och som statsbidrag redan \r\nhar lämnats för enligt den förordningen.\r\n\r\n2025:553\r\n\r\n1. Denna förordning träder i kraft den 1 januari 2026.\r\n\r\n2. Äldre föreskrifter gäller fortfarande för bidrag som avser \r\ntid före ikraftträdandet.",
    "skapadDateTime": "2026-01-02T11:06:54.1636406",
    "uppdateradDateTime": "2026-01-02T11:09:12.2339239",
    "utkastId": null,
    "publicerad": true,
    "publiceradDateTime": "2026-01-02T11:09:12.2339239",
    "arkiverad": false,
    "historisk": false,
    "utkast": false
  },
  "andringsforfattningar": [
    {
      "andringsforfattningId": 645645,
      "beteckning": "2025:553",
      "anteckningar": "ändr. 8, 14, 19, 20, 21, 22, 23 §§; nya 8 a, 8 b, 14 a §§",
      "ikraftDateTime": "2026-01-01T00:00:00",
      "ikraftOvergangsbestammelse": true,
      "ikraftDenDagenRegeringenBestammer": false,
      "forarbeten": null,
      "rubrik": "Förordning (2025:553) om ändring i förordningen (2023:144) om statsbidrag för fortbildning av lärare och förskollärare",
      "lopnummer": "553",
      "celexnummer": null,
      "bihangsuppgifterTillAldreGrundforfattningar": null,
      "publiceringsar": "2025",
      "eUdirektiv": false,
      "skapadDateTime": "2026-01-02T11:06:54.1797808",
      "uppdateradDateTime": "2026-01-02T11:09:12.2340092",
      "utkastId": null,
      "publicerad": true,
      "borttagen": false,
      "publiceradDateTime": "2026-01-02T11:09:12.2340091",
      "arkiverad": false,
      "historisk": false,
      "utkast": false
    }
  ],
  "skapadDateTime": "2026-01-02T11:06:54.1636398",
  "uppdateradDateTime": "2026-01-02T11:09:12.2336748",
  "publicerad": true,
  "publiceradDateTime": "2026-01-02T11:09:12.2336746",
  "arkiverad": false,
  "historisk": false,
  "utkast": false,
  "dokumenttyp": "SFS"
}