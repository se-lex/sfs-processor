{
  "grundforfattningId": 62522,
  "previousId": 61841,
  "beteckning": "2021:1208",
  "beteckningSortable": "2021:1208",
  "publiceringsar": "2021",
  "lopnummer": "1208",
  "rubrik": "Förordning (2021:1208) om behandling av personuppgifter vid Försvarets radioanstalt",
  "tidsbegransadDateTime": null,
  "upphavdDateTime": null,
  "upphavdOvergangsbestammelse": false,
  "upphavdDenDagenRegeringenBestammer": false,
  "ikraftDateTime": "2022-01-01T00:00:00",
  "ikraftOvergangsbestammelse": true,
  "ikraftDenDagenRegeringenBestammer": false,
  "notis": false,
  "organisation": {
    "organisationId": 0,
    "namn": "Försvarsdepartementet",
    "enhet": null,
    "namnOchEnhet": "Försvarsdepartementet",
    "departementId": 4,
    "myndighetId": null
  },
  "forfattningstypNamn": "Förordning",
  "register": {
    "registerInformationId": 62519,
    "forarbeten": null,
    "eUdirektiv": false,
    "forfattningssamling": null,
    "celexnummer": null,
    "taggar": null,
    "overgangsbestammelserVidTidsbegransning": null,
    "skapadDateTime": "2026-01-02T15:18:34.0538626",
    "uppdateradDateTime": "2026-01-02T15:18:52.0788977",
    "utkastId": null,
    "publicerad": true,
    "publiceradDateTime": "2026-01-02T15:18:52.0788976",
    "arkiverad": false,
    "historisk": false,
    "utkast": false
  },
  "fulltext": {
    "fulltextInformationId": 85342,
    "upphavdGenom": null,
    "andringInford": "t.o.m. SFS 2025:1159",
    "omtryck": null,
    "utfardadDateTime": "2021-12-09T00:00:00",
    "ovrigt": null,
    "forfattningstext": "1 kap. Allmänna bestämmelser\r\n\r\n1 § Denna förordning innehåller föreskrifter som ansluter till \r\nlagen (2021:1172) om behandling av personuppgifter vid \r\nFörsvarets radioanstalt.\r\n\r\nOrd och uttryck som används i denna förordning har samma \r\ninnebörd som i lagen. \r\n\r\n2 § Förordningen är meddelad med stöd av 8 kap. 7 § \r\nregeringsformen.\r\n\r\n2 kap. Behandling av personuppgifter\r\n\r\nÖverföring av personuppgifter till en mottagare utomlands\r\n\r\n1 § Försvarets radioanstalt får föra över personuppgifter till \r\nen utländsk underrättelse- eller säkerhetstjänst, en utländsk \r\norganisation inom informationssäkerhetsområdet eller en \r\ninternationell organisation, om överföringen tjänar den \r\nsvenska statsledningen eller det svenska totalförsvaret.\r\n\r\nÖverföringen av personuppgifter får inte vara till skada för \r\nsvenska intressen.\r\n\r\nElektroniskt utlämnande\r\n\r\n2 § Försvarets radioanstalt får lämna ut personuppgifter \r\nelektroniskt till statliga myndigheter på annat sätt än genom \r\ndirektåtkomst. \r\n\r\n3 kap. Gemensamt tillgängliga uppgifter\r\n\r\nUppgiftssamlingar\r\n\r\nFörsvarsunderrättelse- och utvecklingsverksamhet\r\n\r\n1 § Vid Försvarets radioanstalt får det finnas \r\nuppgiftssamlingar för råmaterial som innehåller \r\npersonuppgifter. \r\n\r\nUppgiftssamlingarna får endast innehålla obearbetat och \r\nautomatiskt bearbetat material vars relevans för verksamheten \r\nännu inte har bedömts. \r\n\r\nPersonuppgifter i en uppgiftssamling för råmaterial får inte \r\nbehandlas längre än ett år efter det att behandlingen av \r\nuppgifterna påbörjades. \r\n\r\n2 § Vid Försvarets radioanstalt får det finnas \r\nuppgiftssamlingar för analyser som innehåller personuppgifter. \r\n\r\nUppgiftssamlingarna får endast innehålla bearbetningsunderlag \r\noch analysresultat. \r\n\r\n3 § Vid Försvarets radioanstalt får det finnas \r\nuppgiftssamlingar för underrättelser som innehåller \r\npersonuppgifter. \r\n\r\nUppgiftssamlingarna får endast innehålla rapportunderlag och \r\nfärdiga underrättelserapporter.\r\n\r\nOm personuppgifter i rapportunderlag och \r\nunderrättelserapporter inte längre behövs för de ändamål för \r\nvilka de behandlas, ska personuppgifterna bevaras för \r\narkivändamål av allmänt intresse eller för vetenskapliga, \r\nstatistiska eller historiska ändamål.\r\n\r\n4 § Vid Försvarets radioanstalt får det finnas \r\nuppgiftssamlingar för information om signalmiljön som \r\ninnehåller personuppgifter.\r\n\r\nUppgiftssamlingarna får endast innehålla information som rör \r\nsignalmiljön.\r\n\r\n5 § Vid Försvarets radioanstalt får det finnas \r\nuppgiftssamlingar för information om företeelser mot vilka \r\nsignalspaningen inriktas som innehåller personuppgifter. \r\n\r\nUppgiftssamlingarna får endast innehålla sådan information om \r\nfysiska personer och andra källor som är nödvändig eller kan \r\nvara nödvändig för att verkställa inriktningar av \r\nsignalspaning.\r\n\r\n6 § Vid Försvarets radioanstalt får det finnas \r\nuppgiftssamlingar för information om teknik- och \r\nmetodikutveckling som innehåller personuppgifter. \r\n\r\nUppgiftssamlingarna får endast innehålla information som rör \r\nteknik- och metodikutvecklingen.\r\n\r\n7 § Vid Försvarets radioanstalt får det finnas \r\nuppgiftssamlingar för signalskydd som innehåller \r\npersonuppgifter. \r\n\r\nUppgiftssamlingarna får endast innehålla information som rör \r\nsignalskyddet.\r\n\r\nInformationssäkerhetsverksamhet\r\n\r\n8 § Vid Försvarets radioanstalt får det finnas \r\nuppgiftssamlingar för informationssäkerhetsverksamhet som \r\ninnehåller personuppgifter.\r\n\r\nUppgiftssamlingarna får endast innehålla information om \r\nuppdragsgivare, information som rör it-angrepp samt \r\nbearbetningsunderlag och analysresultat. \r\n\r\nAllmänt tillgänglig information\r\n\r\n9 § Vid Försvarets radioanstalt får det finnas \r\nuppgiftssamlingar för allmänt tillgänglig information som \r\ninnehåller personuppgifter. \r\n\r\nUppgiftssamlingarna får endast innehålla information som finns \r\neller har funnits på internet eller i öppna databaser. \r\n\r\nDirektåtkomst\r\n\r\nFörsvarsunderrättelseverksamhet\r\n\r\n10 § Regeringskansliet, Säkerhetspolisen, Nationella operativa \r\navdelningen i Polismyndigheten, Myndigheten för civilt \r\nförsvar, Inspektionen för strategiska produkter, \r\nFörsvarsmakten, Försvarets materielverk, Totalförsvarets \r\nforskningsinstitut och Tullverket får medges direktåtkomst \r\ntill personuppgifter som utgör underrättelser och som finns i \r\nuppgiftssamlingar.\r\n\r\nVid sådan direktåtkomst har myndigheterna rätt att ta del av \r\nde personuppgifter som omfattas av åtkomsten. \r\nFörordning (2025:1159).\r\n\r\nInformationssäkerhetsverksamhet\r\n\r\n11 § Säkerhetspolisen och Försvarsmakten får medges \r\ndirektåtkomst till personuppgifter som utgör analysresultat \r\noch som behandlas i en uppgiftssamling för \r\ninformationssäkerhetsverksamhet.\r\n\r\nVid sådan direktåtkomst har Säkerhetspolisen och \r\nFörsvarsmakten rätt att ta del av de personuppgifter som \r\nomfattas av åtkomsten. \r\n\r\nOmfattningen av direktåtkomsten\r\n\r\n12 § Försvarets radioanstalt beslutar om omfattningen av \r\ndirektåtkomst som följer av lag, förordning eller regeringens \r\nbeslut i ett enskilt fall. \r\n\r\n13 § Försvarets radioanstalt ska säkerställa att \r\nförutsättningarna för direktåtkomsten dokumenteras. \r\n\r\nTillgången till uppgifter hos mottagaren ska vara förbehållen \r\nde personer som på grund av sina arbetsuppgifter behöver ha \r\ntillgång till uppgifterna. \r\n\r\nDirektåtkomst får inte medges innan Försvarets radioanstalt \r\nhar försäkrat sig om att mottagaren uppfyller kraven på \r\nbehörighet och säkerhet. \r\n\r\n4 kap. Skyldigheter som personuppgiftsansvarig\r\n\r\nTekniska och organisatoriska åtgärder\r\n\r\n1 § De åtgärder som Försvarets radioanstalt ska vidta enligt \r\n4 kap. 1 § lagen (2021:1172) om behandling av personuppgifter \r\nvid Försvarets radioanstalt ska vara rimliga med beaktande av \r\nbehandlingens art, omfattning, sammanhang och ändamål och de \r\nsärskilda riskerna med behandlingen.\r\n\r\nDokumentationsskyldighet\r\n\r\nFörteckning över kategorier av behandlingar\r\n\r\n2 § Försvarets radioanstalt ska föra en förteckning över de \r\nkategorier av behandlingar av personuppgifter som myndigheten \r\nansvarar för. Förteckningen ska innehålla följande uppgifter: \r\n\r\n1. namnet på och kontaktuppgifter till myndigheten, \r\n\r\n2. namnet på dataskyddsombudet, \r\n\r\n3. namnet på personuppgiftsbiträdet,\r\n\r\n4. ändamålen med behandlingen, \r\n\r\n5. de kategorier av registrerade som berörs av behandlingen,\r\n\r\n6. de kategorier av personuppgifter som kan komma att \r\nbehandlas, \r\n\r\n7. de kategorier av tjänstemän som har tillgång till de \r\npersonuppgifter som behandlas, \r\n\r\n8. de kategorier av mottagare som uppgifterna kan komma att \r\növerföras till, inbegripet mottagare i ett annat land eller i \r\nen internationell organisation, och\r\n\r\n9. om det är möjligt, en allmän beskrivning av vilka \r\nsäkerhetsåtgärder som har vidtagits. \r\n\r\nLoggning\r\n\r\n3 § Försvarets radioanstalt ska föra loggar i myndighetens \r\ninformationssystem som innehåller uppgiftssamlingar för \r\nförsvarsunderrättelseverksamhet och \r\ninformationssäkerhetsverksamhet. Av loggarna ska, så långt det \r\när möjligt, framgå vem som har läst, skapat, ändrat eller \r\nraderat personuppgifter i en uppgiftssamling samt tidpunkten \r\nför åtgärden. \r\n\r\nTillgången till personuppgifter\r\n\r\n4 § För tilldelning av behörighet för åtkomst till \r\npersonuppgifter ska det särskilt beaktas att det, utöver \r\nbehovet av uppgifterna, kan finnas krav på utbildning och \r\nerfarenhet. \r\n\r\nFörsvarets radioanstalt ansvarar för att det inom myndigheten \r\nfinns rutiner för tilldelning, förändring, borttagning och \r\nregelbunden uppföljning av behörigheter för åtkomst till \r\npersonuppgifter. \r\n\r\nSäkerheten vid behandling av personuppgifter \r\n\r\n5 § De skyddsåtgärder som ska vidtas enligt 4 kap. 3 § lagen \r\n(2021:1172) om behandling av personuppgifter vid Försvarets \r\nradioanstalt ska åstadkomma en skyddsnivå som är lämplig med \r\nhänsyn till \r\n\r\n1. de tekniska möjligheterna, \r\n\r\n2. kostnaderna för åtgärderna, \r\n\r\n3. behandlingens art, omfattning, sammanhang och ändamål, \r\n\r\n4. de särskilda riskerna med behandlingen, \r\n\r\n5. om känsliga personuppgifter behandlas, och \r\n\r\n6. hur integritetskänsliga övriga personuppgifter som \r\nbehandlas är.\r\n\r\nAnmälan av överträdelser\r\n\r\n6 § Försvarets radioanstalt ska ha sådana interna rutiner för \r\nanmälan av överträdelser av bestämmelser om \r\npersonuppgiftsbehandling som garanterar att anmälarens \r\nidentitet skyddas. \r\n\r\nDataskyddsombud\r\n\r\n7 § Försvarets radioanstalt ska säkerställa att \r\ndataskyddsombud ges möjlighet att delta i arbetet med frågor \r\nsom rör skyddet av personuppgifter.\r\n\r\nFörsvarets radioanstalt ska se till att dataskyddsombud kan \r\nutföra de uppgifter som anges i 4 kap. 5 § lagen (2021:1172) \r\nom behandling av personuppgifter vid Försvarets radioanstalt \r\ngenom att tillhandahålla nödvändiga resurser, ge tillgång till \r\ndokumentation om behandling av personuppgifter och vid behov \r\nmedge åtkomst till personuppgifter som behandlas. Försvarets \r\nradioanstalt ska också se till att dataskyddsombud har den \r\nsakkunskap som krävs och att de ges möjlighet att upprätthålla \r\ndenna. \r\n\r\nPersonuppgiftsbiträden\r\n\r\nAvtalets eller överenskommelsens innehåll\r\n\r\n8 § Ett avtal eller annan överenskommelse enligt 4 kap. 7 § \r\nlagen (2021:1172) om behandling av personuppgifter vid \r\nFörsvarets radioanstalt ska ange vad behandlingen ska avse, \r\nhur länge behandlingen ska pågå, dess art och ändamål, \r\nkategorier av personuppgifter, kategorier av registrerade samt \r\nFörsvarets radioanstalts skyldigheter och rättigheter. I \r\navtalet eller överenskommelsen ska det särskilt anges att \r\npersonuppgiftsbiträdet ska\r\n\r\n1. behandla personuppgifter enbart enligt instruktioner från \r\nFörsvarets radioanstalt, \r\n\r\n2. säkerställa att personer som har tillstånd att behandla \r\npersonuppgifter har förbundit sig att iaktta regler om \r\ntystnadsplikt eller omfattas av lagstadgad tystnadsplikt, \r\n\r\n3. hjälpa Försvarets radioanstalt att säkerställa att \r\nbestämmelserna om registrerades rättigheter följs, \r\n\r\n4. radera eller återlämna alla personuppgifter till Försvarets \r\nradioanstalt när uppdraget har slutförts och, om inte annat \r\nföljer av lag eller förordning, radera befintliga kopior, \r\n\r\n5. ge Försvarets radioanstalt tillgång till den information \r\nsom krävs för att visa att denna paragraf och 4 kap. 6-9 §§ \r\nlagen om behandling av personuppgifter vid Försvarets \r\nradioanstalt följs, och \r\n\r\n6. respektera de villkor som följer av denna paragraf och \r\n4 kap. 8 § lagen om behandling av personuppgifter vid \r\nFörsvarets radioanstalt, om ett annat personuppgiftsbiträde \r\nanlitas. \r\n\r\nÖvriga skyldigheter\r\n\r\n9 § Skyldigheterna enligt 4 § om tillgången till \r\npersonuppgifter tillämpas även för personuppgiftsbiträden. \r\n\r\n5 kap. Bemyndiganden\r\n\r\n1 § Riksarkivet får, efter att ha gett Försvarets radioanstalt \r\ntillfälle att yttra sig, meddela föreskrifter om att \r\npersonuppgifter som inte längre får behandlas enligt 2 kap. \r\n19 § första stycket lagen (2021:1172) om behandling av \r\npersonuppgifter vid Försvarets radioanstalt ska bevaras för \r\narkivändamål av allmänt intresse eller för vetenskapliga, \r\nstatistiska eller historiska ändamål. Sådana föreskrifter får \r\ndock inte avse sådana personuppgifter som inte längre får \r\nbehandlas enligt 3 kap. 1 § eller som ska bevaras enligt \r\n3 kap. 3 § tredje stycket.\r\n\r\n2 § Försvarets radioanstalt får meddela ytterligare \r\nföreskrifter om verkställigheten av lagen (2021:1172) om \r\nbehandling av personuppgifter vid Försvarets radioanstalt och \r\nföreskrifter om verkställigheten av denna förordning.\r\n\r\nFörsvarets radioanstalt ska ge Integritetsskyddsmyndigheten \r\ntillfälle att yttra sig innan den meddelar föreskrifter om \r\nintegritetsskyddet vid personuppgiftsbehandling. \r\n\r\n\r\nÖvergångsbestämmelser\r\n\r\n2021:1208\r\n\r\n1. Denna förordning träder i kraft den 1 januari 2022.\r\n\r\n2. Genom förordningen upphävs förordningen (2007:261) om \r\nbehandling av personuppgifter i Försvarets radioanstalts \r\nförsvarsunderrättelse- och utvecklingsverksamhet.\r\n\r\n3. Bestämmelserna i 4 kap. 3 § om loggning tillämpas första \r\ngången den 1 juli 2026 i fråga om uppgiftssamlingar som har \r\ninrättats före ikraftträdandet.",
    "skapadDateTime": "2026-01-02T15:18:34.0538622",
    "uppdateradDateTime": "2026-01-02T15:18:52.0789101",
    "utkastId": null,
    "publicerad": true,
    "publiceradDateTime": "2026-01-02T15:18:52.07891",
    "arkiverad": false,
    "historisk": false,
    "utkast": false
  },
  "andringsforfattningar": [
    {
      "andringsforfattningId": 647732,
      "beteckning": "2025:1159",
      "anteckningar": "ändr. 3 kap. 10 §",
      "ikraftDateTime": "2026-01-01T00:00:00",
      "ikraftOvergangsbestammelse": false,
      "ikraftDenDagenRegeringenBestammer": false,
      "forarbeten": null,
      "rubrik": "Förordning (2025:1159) om ändring i förordningen (2021:1208) om behandling av personuppgifter vid Försvarets radioanstalt",
      "lopnummer": "1159",
      "celexnummer": null,
      "bihangsuppgifterTillAldreGrundforfattningar": null,
      "publiceringsar": "2025",
      "eUdirektiv": false,
      "skapadDateTime": "2026-01-02T15:18:34.0691197",
      "uppdateradDateTime": "2026-01-02T15:18:52.0789689",
      "utkastId": null,
      "publicerad": true,
      "borttagen": false,
      "publiceradDateTime": "2026-01-02T15:18:52.0789688",
      "arkiverad": false,
      "historisk": false,
      "utkast": false
    }
  ],
  "skapadDateTime": "2026-01-02T15:18:34.0538615",
  "uppdateradDateTime": "2026-01-02T15:18:52.0787369",
  "publicerad": true,
  "publiceradDateTime": "2026-01-02T15:18:52.0787368",
  "arkiverad": false,
  "historisk": false,
  "utkast": false,
  "dokumenttyp": "SFS"
}