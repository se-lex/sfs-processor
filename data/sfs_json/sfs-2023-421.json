{
  "grundforfattningId": 62252,
  "previousId": 54452,
  "beteckning": "2023:421",
  "beteckningSortable": "2023:421",
  "publiceringsar": "2023",
  "lopnummer": "421",
  "rubrik": "Lag (2023:421) om ordningsvakter",
  "tidsbegransadDateTime": null,
  "upphavdDateTime": null,
  "upphavdOvergangsbestammelse": false,
  "upphavdDenDagenRegeringenBestammer": false,
  "ikraftDateTime": "2024-01-01T00:00:00",
  "ikraftOvergangsbestammelse": true,
  "ikraftDenDagenRegeringenBestammer": false,
  "notis": false,
  "organisation": {
    "organisationId": 0,
    "namn": "Justitiedepartementet",
    "enhet": "L4",
    "namnOchEnhet": "Justitiedepartementet L4",
    "departementId": 2,
    "myndighetId": null
  },
  "forfattningstypNamn": "Lag",
  "register": {
    "registerInformationId": 62249,
    "forarbeten": "Prop. 2022/23:91, bet. 2022/23:JuU23, rskr. 2022/23:216",
    "eUdirektiv": false,
    "forfattningssamling": null,
    "celexnummer": null,
    "taggar": null,
    "overgangsbestammelserVidTidsbegransning": null,
    "skapadDateTime": "2025-12-12T13:06:09.8244156",
    "uppdateradDateTime": "2025-12-15T13:25:48.6752754",
    "utkastId": null,
    "publicerad": true,
    "publiceradDateTime": "2025-12-15T13:25:48.6752753",
    "arkiverad": false,
    "historisk": false,
    "utkast": false
  },
  "fulltext": {
    "fulltextInformationId": 85072,
    "upphavdGenom": null,
    "andringInford": "t.o.m. SFS 2025:1500",
    "omtryck": null,
    "utfardadDateTime": "2023-06-15T00:00:00",
    "ovrigt": null,
    "forfattningstext": "Lagens innehåll\r\n\r\n1 § Denna lag innehåller bestämmelser om under vilka \r\nförutsättningar och för vilka ändamål ordningsvakter får \r\nanvändas. I lagen finns också bestämmelser om förordnande av \r\nordningsvakter och om ordningsvakters ingripanden.\r\n\r\nAnvändningen av ordningsvakter\r\n\r\n2 § Ordningsvakter får användas för att medverka till att \r\nupprätthålla allmän ordning och säkerhet eller främja \r\ntrygghet.\r\n\r\n3 § Ordningsvakter får, utöver vad som följer av 5 §, användas \r\nendast om det finns ett beslut om tillstånd att använda \r\nordningsvakter eller om det följer av lag eller annan \r\nförfattning.\r\n\r\nTillstånd att använda ordningsvakter\r\n\r\nFörutsättningar för tillstånd\r\n\r\n4 § Tillstånd att använda ordningsvakter får efter ansökan \r\nmeddelas om det finns ett behov av sådan användning och det är \r\nändamålsenligt för att upprätthålla allmän ordning och \r\nsäkerhet eller främja trygghet på den plats, inom det område \r\neller i den verksamhet som ansökan avser.\r\n\r\nVid bedömningen av om det är ändamålsenligt att använda \r\nordningsvakter ska det särskilt beaktas\r\n\r\n1. vilken art och omfattning uppdraget ska ha,\r\n\r\n2. var uppdraget ska utföras, och\r\n\r\n3. vilka möjligheter till ledning och kontroll \r\nPolismyndigheten kommer att ha över ordningsvakternas arbete. \r\n\r\nUndantag från tillståndskravet\r\n\r\n5 § Tillstånd för användning av ordningsvakter krävs inte om \r\nvillkor för sådan användning redan har meddelats vid beslut \r\nsom gäller\r\n\r\n1. allmänna sammankomster som avses i 2 kap. 1 § ordningslagen \r\n(1993:1617), \r\n\r\n2. offentliga tillställningar som avses i 2 kap. 3 § \r\nordningslagen, eller\r\n\r\n3. lokaler eller utrymmen där alkoholdrycker eller \r\nalkoholdrycksliknande preparat serveras till allmänheten med \r\ntillstånd enligt 8 kap. 2 § alkohollagen (2010:1622). \r\n\r\nTillstånd krävs inte heller för Polismyndighetens användning \r\nav ordningsvakter i myndighetens egen verksamhet. \r\n\r\nBeslut om tillstånd\r\n\r\n6 § Ett beslut om tillstånd ska avse en viss plats, ett visst \r\nområde eller en viss verksamhet.\r\n\r\nBeslutet får förenas med villkor. Villkor får meddelas endast \r\nom skälen för villkoret uppväger det intrång eller men i \r\növrigt som villkoret innebär för den som har ansökt om \r\ntillstånd eller för något annat motstående intresse. Om \r\nförutsättningarna för ett tillstånd ändras, får nya villkor \r\nmeddelas. \r\n\r\nTidsbegränsning av tillstånd\r\n\r\n7 § Ett beslut om tillstånd ska meddelas för en viss tid.\r\n\r\nÅterkallelse av tillstånd\r\n\r\n8 § Ett beslut om tillstånd får återkallas om \r\nförutsättningarna för tillståndet inte längre är uppfyllda \r\neller om det annars finns särskilda skäl för återkallelse.\r\n\r\nFörordnande av ordningsvakter\r\n\r\nFörutsättningar för förordnande\r\n\r\n9 § Ett beslut om förordnande som ordningsvakt får efter \r\nansökan meddelas den som\r\n\r\n1. har fyllt 20 år,\r\n\r\n2. har genomgått föreskriven utbildning för ordningsvakt, och\r\n\r\n3. med hänsyn till laglydnad och övriga omständigheter är \r\nlämplig för uppdraget.\r\n\r\nDen som är anställd som polisman eller tjänstgör som \r\nmilitärpolisman får inte förordnas som ordningsvakt.\r\n\r\nTidsbegränsning av förordnande\r\n\r\n10 § Ett förordnande ska meddelas för en viss tid.\r\n\r\nÅterkallelse och avstängning\r\n\r\n11 § Ett förordnande får återkallas om ordningsvakten inte \r\nlängre uppfyller villkoren i 9 §. Detsamma gäller om personen \r\nåsidosätter sina skyldigheter som ordningsvakt eller om det \r\nfinns något annat särskilt skäl för återkallelse. \r\n\r\n\r\n12 § Om det kan antas att ett förordnande kommer att \r\nåterkallas, får en ordningsvakt stängas av från sin \r\ntjänstgöring fram till dess att frågan om återkallelse har \r\nprövats slutligt. \r\n\r\nOm det inte längre finns skäl för avstängning, ska beslutet \r\nomedelbart upphävas. \r\n\r\nEtt beslut om avstängning får avse ett visst \r\ntjänstgöringstillfälle, om det med hänsyn till \r\nomständigheterna är olämpligt att ordningsvakten fullföljer \r\ntjänstgöringen vid det tillfället. \r\n\r\nLedning av ordningsvakter\r\n\r\n13 § En ordningsvakt står under Polismyndighetens ledning. \r\n\r\nEn ordningsvakt är skyldig att följa en anvisning som en \r\npolisman meddelar i tjänsten. Det gäller dock inte om det är \r\nuppenbart att anvisningen inte angår tjänstgöring som \r\nordningsvakt eller om den strider mot lag eller annan \r\nförfattning.\r\n\r\n14 § En ordningsvakt ska hålla Polismyndigheten underrättad om \r\nförhållanden som rör verksamheten och som är av sådan art att \r\nde bör komma till myndighetens kännedom.\r\n\r\nOrdningsvakters ingripanden\r\n\r\nProportionalitet vid ingripanden\r\n\r\n15 § En ordningsvakts ingripande ska ske på ett sätt som står \r\ni rimlig proportion till åtgärdens syfte och omständigheterna \r\ni övrigt. Om en mindre ingripande åtgärd är tillräcklig, ska \r\nden användas.\r\n\r\nBefogenheter\r\n\r\n16 § Bestämmelser om en ordningsvakts befogenheter finns i\r\n\r\n1. rättegångsbalken,\r\n\r\n2. lagen (1958:205) om förverkande av alkohol m.m.,\r\n\r\n3. lagen (1976:511) om omhändertagande av berusade personer \r\nm.m., \r\n\r\n4. lagen (1981:1064) om säkerhetskontroll i domstol,\r\n\r\n5. polislagen (1984:387), \r\n\r\n6. ordningslagen (1993:1617),\r\n\r\n7. lagen (2010:294) om säkerhetskontroll vid offentliga \r\nsammanträden i kommuner och regioner,\r\n\r\n8. lagen (2018:1974) om säkerhetskontroll vid Sametingets \r\noffentliga sammanträden, \r\n\r\n9. lagen (2021:77) om säkerhetskontroll på frivårdskontor, och\r\n\r\n10. lagen (2022:1011) om in- och utpasseringskontroller vid \r\nhögskoleprovet.\r\n\r\nTystnadsplikt\r\n\r\n17 § En ordningsvakt får inte obehörigen röja eller utnyttja \r\nvad han eller hon på grund av sitt uppdrag har fått veta om \r\n\r\n1. en enskilds personliga förhållanden, eller \r\n\r\n2. omständigheter som är av betydelse för Sveriges säkerhet \r\neller för att bekämpa brott. \r\n\r\nI det allmännas verksamhet tillämpas offentlighets- och \r\nsekretesslagen (2009:400).\r\n\r\n/Rubriken träder i kraft I:2026-01-15/\r\nAnmälningsskyldighet\r\n\r\n17 a § /Träder i kraft I:2026-01-15/\r\nBestämmelser om skyldigheten att vid kännedom eller \r\nmisstanke om att ett barn far illa genast anmäla det till \r\nsocialnämnden finns i 19 kap. 1 § socialtjänstlagen \r\n(2025:400). Lag (2025:1500).\r\n\r\nStraff\r\n\r\n18 § Den som uppsåtligen eller av oaktsamhet bryter mot kravet \r\npå tillstånd i 3 § eller mot ett villkor som har meddelats \r\nenligt 6 § andra stycket döms till böter eller fängelse i \r\nhögst sex månader. \r\n\r\nRinga fall utgör inte brott.\r\n\r\nBemyndigande\r\n\r\n19 § Regeringen eller den myndighet som regeringen bestämmer \r\nfår meddela föreskrifter om\r\n\r\n1. tillstånd att använda ordningsvakter,\r\n\r\n2. förordnande av ordningsvakter,\r\n\r\n3. ordningsvakters rapporteringsplikt,\r\n\r\n4. ordningsvakters utbildning och utrustning, och\r\n\r\n5. avgifter för utbildning och ärendehandläggning.\r\n\r\nBeslut och överklagande\r\n\r\n20 § Beslut enligt denna lag fattas av Polismyndigheten. \r\n\r\nOm Polismyndighetens beslut om avstängning enligt 12 § inte \r\nkan avvaktas, får en polisman besluta om avstängning. Ett \r\nsådant beslut ska skyndsamt anmälas till Polismyndigheten. Om \r\navstängningen inte redan har upphört, ska myndigheten \r\nomedelbart pröva om den ska bestå. \r\n\r\nBeslut enligt denna lag gäller omedelbart om inte något annat \r\nanges i beslutet.\r\n\r\n21 § Polismyndighetens beslut enligt denna lag får överklagas \r\ntill allmän förvaltningsdomstol. \r\n\r\nPrövningstillstånd krävs vid överklagande till kammarrätten. \r\n\r\n\r\nÖvergångsbestämmelser\r\n\r\n2023:421\r\n\r\n1. Denna lag träder i kraft den 1 januari 2024.\r\n\r\n2. Genom lagen upphävs lagen (1980:578) om ordningsvakter.\r\n\r\n3. Den upphävda lagen gäller dock fortfarande vid överklagande \r\nav ett beslut om återkallelse av förordnande som ordningsvakt \r\neller avstängning av ordningsvakt som har meddelats enligt den \r\nlagen.\r\n\r\n4. Ett förordnande som ordningsvakt som har beslutats enligt \r\nden upphävda lagen upphör att gälla vid utgången av år 2025, \r\nom det inte dessförinnan har återkallats eller annars har \r\nupphört att gälla.",
    "skapadDateTime": "2025-12-12T13:06:09.8244149",
    "uppdateradDateTime": "2025-12-15T13:25:48.6752904",
    "utkastId": null,
    "publicerad": true,
    "publiceradDateTime": "2025-12-15T13:25:48.6752904",
    "arkiverad": false,
    "historisk": false,
    "utkast": false
  },
  "andringsforfattningar": [
    {
      "andringsforfattningId": 642334,
      "beteckning": "2025:1500",
      "anteckningar": "ny 17 a §, rubr. närmast före 17 a §",
      "ikraftDateTime": "2026-01-15T00:00:00",
      "ikraftOvergangsbestammelse": false,
      "ikraftDenDagenRegeringenBestammer": false,
      "forarbeten": "Prop. 2025/26:12, bet. 2025/26:SoU11, rskr. 2025/26:100",
      "rubrik": "Lag (2025:1500) om ändring i lagen (2023:421) om ordningsvakter",
      "lopnummer": "1500",
      "celexnummer": null,
      "bihangsuppgifterTillAldreGrundforfattningar": null,
      "publiceringsar": "2025",
      "eUdirektiv": false,
      "skapadDateTime": "2025-12-12T13:06:28.5868765",
      "uppdateradDateTime": "2025-12-15T13:25:48.6753361",
      "utkastId": null,
      "publicerad": true,
      "borttagen": false,
      "publiceradDateTime": "2025-12-15T13:25:48.675336",
      "arkiverad": false,
      "historisk": false,
      "utkast": false
    }
  ],
  "skapadDateTime": "2025-12-12T13:06:09.824414",
  "uppdateradDateTime": "2025-12-15T13:25:48.6751132",
  "publicerad": true,
  "publiceradDateTime": "2025-12-15T13:25:48.6751131",
  "arkiverad": false,
  "historisk": false,
  "utkast": false,
  "dokumenttyp": "SFS"
}