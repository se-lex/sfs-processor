{
  "grundforfattningId": 62259,
  "previousId": 0,
  "beteckning": "2025:1506",
  "beteckningSortable": "2025:1506",
  "publiceringsar": "2025",
  "lopnummer": "1506",
  "rubrik": "Cybersäkerhetslag (2025:1506)",
  "tidsbegransadDateTime": null,
  "upphavdDateTime": null,
  "upphavdOvergangsbestammelse": false,
  "upphavdDenDagenRegeringenBestammer": false,
  "ikraftDateTime": "2026-01-15T00:00:00",
  "ikraftOvergangsbestammelse": true,
  "ikraftDenDagenRegeringenBestammer": false,
  "notis": false,
  "organisation": {
    "organisationId": 0,
    "namn": "Försvarsdepartementet",
    "enhet": null,
    "namnOchEnhet": "Försvarsdepartementet",
    "departementId": 4,
    "myndighetId": null
  },
  "forfattningstypNamn": "Lag",
  "register": {
    "registerInformationId": 62256,
    "forarbeten": "Prop. 2025/26:28, bet. 2025/26:FöU2, rskr. 2025/26:113, direktiv (EU) 2022/2555",
    "eUdirektiv": true,
    "forfattningssamling": null,
    "celexnummer": null,
    "taggar": null,
    "overgangsbestammelserVidTidsbegransning": null,
    "skapadDateTime": "2025-12-12T14:20:43.6587619",
    "uppdateradDateTime": "2025-12-16T08:31:03.6586921",
    "utkastId": null,
    "publicerad": true,
    "publiceradDateTime": "2025-12-16T08:31:03.6586916",
    "arkiverad": false,
    "historisk": false,
    "utkast": false
  },
  "fulltext": {
    "fulltextInformationId": 85079,
    "upphavdGenom": null,
    "andringInford": null,
    "omtryck": null,
    "utfardadDateTime": "2025-12-11T00:00:00",
    "ovrigt": null,
    "forfattningstext": "/Träder i kraft I:2026-01-15/\r\n1 kap. Inledande bestämmelser\r\n\r\nSyftet med lagen och lagens innehåll\r\n\r\n1 § Syftet med denna lag är att uppnå en hög nivå av \r\ncybersäkerhet i samhället.\r\n\r\nBestämmelserna i lagen genomför delvis Europaparlamentets och \r\nrådets direktiv (EU) 2022/2555 av den 14 december 2022 om \r\nåtgärder för en hög gemensam cybersäkerhetsnivå i hela \r\nunionen, om ändring av förordning (EU) nr 910/2014 och \r\ndirektiv (EU) 2018/1972 och om upphävande av direktiv (EU) \r\n2016/1148 (NIS 2-direktivet).\r\n\r\nUttryck i lagen\r\n\r\n2 § I denna lag betyder \r\n\r\n1. allmänt elektroniskt kommunikationsnät: detsamma som i \r\n1 kap. 7 § lagen (2022:482) om elektronisk kommunikation,\r\n\r\n2. anknutet företag: detsamma som i artikel 3 i bilagan till \r\nkommissionens rekommendation 2003/361/EG av den 6 maj 2003 om \r\ndefinitionen av mikroföretag samt små och medelstora företag,\r\n\r\n3. betrodd tjänst: detsamma som i artikel 3.16 i \r\nEuropaparlamentets och rådets förordning (EU) nr 910/2014 av \r\nden 23 juli 2014 om elektronisk identifiering och betrodda \r\ntjänster för elektroniska transaktioner på den inre marknaden \r\noch om upphävande av direktiv 1999/93/EG (EU:s förordning om \r\nelektronisk identifiering),\r\n\r\n4. cyberhot: en potentiell omständighet, händelse eller \r\nhandling som kan skada, störa eller på annat negativt sätt \r\npåverka nätverks- och informationssystem, användare av dessa \r\nsystem och andra personer,\r\n\r\n5. cybersäkerhet: all verksamhet som är nödvändig för att \r\nskydda nätverks- och informationssystem, användare av dessa \r\nsystem och andra berörda personer mot cyberhot,\r\n\r\n6. datacentraltjänst: en tjänst som omfattar strukturer, eller \r\ngrupper av strukturer, avsedda för centraliserad inkvartering, \r\nsammankoppling och drift av sådan it- och nätutrustning som \r\ntillhandahåller datalagrings-, databehandlings- och \r\ndataöverföringstjänster samt alla anläggningar och \r\ninfrastrukturer för kraftdistribution och miljökontroll,\r\n\r\n7. domännamnssystemtjänst (DNS-tjänst): en allmän rekursiv \r\ntjänst för att lösa domännamnsfrågor till \r\ninternetslutanvändare, eller en auktoritativ tjänst för att \r\nlösa domännamnsfrågor för användning av tredje part, med \r\nundantag för rotnamnsservrar,\r\n\r\n8. elektronisk kommunikationstjänst: detsamma som i 1 kap. 7 § \r\nlagen om elektronisk kommunikation,\r\n\r\n9. enskild verksamhetsutövare: den som uppfyller kraven i \r\nnågon av 4-7 §§ och som inte är en offentlig \r\nverksamhetsutövare,\r\n\r\n10. incident: en händelse som undergräver tillgängligheten, \r\nautenticiteten, riktigheten eller konfidentialiteten hos \r\nlagrade, överförda eller behandlade uppgifter eller hos de \r\ntjänster som erbjuds genom eller är tillgängliga via nätverks- \r\noch informationssystem,\r\n\r\n11. kvalificerad tillhandahållare av betrodda tjänster: \r\ndetsamma som i artikel 3.20 i EU:s förordning om elektronisk \r\nidentifiering,\r\n\r\n12. marknadsplats online: en tjänst som\r\n\r\na) använder programvara, inbegripet en webbplats, en del av en \r\nwebbplats eller en applikation,\r\n\r\nb) administreras av en näringsidkare eller för dennas räkning, \r\noch\r\n\r\nc) ger konsumenterna möjlighet att ingå distansavtal med andra \r\nnäringsidkare eller konsumenter,\r\n\r\n13. medelstort företag: ett företag som räknas som ett \r\nmedelstort företag enligt artikel 2 i bilagan till \r\nkommissionens rekommendation 2003/361/EG av den 6 maj 2003 om \r\ndefinitionen av mikroföretag samt små och medelstora företag, \r\nutan beaktande av artikel 3.4 enligt samma bilaga,\r\n\r\n14. molntjänst: en digital tjänst som möjliggör administration \r\npå begäran och bred fjärråtkomst till en skalbar och elastisk \r\npool av gemensamma dataresurser, inbegripet då sådana resurser \r\när distribuerade på flera platser,\r\n\r\n15. nätverk för leverans av innehåll: ett nätverk av \r\ngeografiskt spridda servrar vars syfte är att säkerställa hög \r\ntillgänglighet för, tillgång till eller snabb leverans av \r\ndigitalt innehåll och digitala tjänster till internetanvändare \r\nför innehålls- och tjänsteleverantörers räkning,\r\n\r\n16. nätverks- och informationssystem:\r\n\r\na) ett elektroniskt kommunikationsnät enligt 1 kap. 7 § lagen \r\nom elektronisk kommunikation,\r\n\r\nb) en enhet eller en grupp enheter som är sammankopplade eller \r\nhör samman med varandra, av vilka en eller flera genom ett \r\nprogram utför automatisk behandling av digitala uppgifter, \r\neller\r\n\r\nc) digitala uppgifter som lagras, behandlas, hämtas eller \r\növerförs med sådana hjälpmedel som omfattas av a och b för att \r\nde ska kunna användas, skyddas och underhållas,\r\n\r\n17. offentlig verksamhetsutövare:\r\n\r\na) en statlig myndighet som omfattas av lagen enligt 3 eller \r\n8 § eller uppfyller något av kraven i 4-7 §§, eller\r\n\r\nb) en region, en kommun eller ett kommunalförbund,\r\n\r\n18. partnerföretag: detsamma som i artikel 3 i bilagan till \r\nkommissionens rekommendation 2003/361/EG av den 6 maj 2003 om \r\ndefinitionen av mikroföretag samt små och medelstora företag,\r\n\r\n19. plattform för sociala nätverkstjänster: en plattform som \r\ngör det möjligt för slutanvändare att interagera, dela och \r\nupptäcka innehåll, finna andra användare och kommunicera med \r\nandra via flera enheter, exempelvis genom chattar, inlägg, \r\nvideor och rekommendationer,\r\n\r\n20. registreringsenhet för toppdomäner: en verksamhetsutövare \r\nsom har delegerats en specifik toppdomän och som ansvarar för \r\nadministrationen av den, dock inte om toppdomänen används \r\nendast för registreringsenhetens eget bruk,\r\n\r\n21. sökmotor: detsamma som i artikel 2.5 i Europaparlamentets \r\noch rådets förordning (EU) 2019/1150 av den 20 juni 2019 om \r\nfrämjande av rättvisa villkor och transparens för \r\nföretagsanvändare av onlinebaserade förmedlingstjänster,\r\n\r\n22. utlokaliserad driftstjänst: en tjänst som avser \r\ninstallation, förvaltning, drift eller underhåll av IKT-\r\nprodukter, IKT-nät, IKT-infrastruktur, IKT-tillämpningar eller \r\nandra nätverks- och informationssystem, genom bistånd eller \r\naktiv administration i kundernas lokaler eller på distans,\r\n\r\n23. utlokaliserad säkerhetstjänst: en tjänst som \r\ntillhandahålls av en leverantör av utlokaliserade \r\ndriftstjänster och som innebär hantering av eller utgör stöd \r\nför hantering av cybersäkerhetsrisker.\r\n\r\nLagens tillämpningsområde\r\n\r\n3 § Lagen gäller för en verksamhetsutövare som är\r\n\r\n1. en statlig myndighet med befogenhet att fatta beslut som \r\npåverkar fysiska eller juridiska personers rättigheter när det \r\ngäller gränsöverskridande rörlighet för personer, varor, \r\ntjänster eller kapital, eller\r\n\r\n2. en region, en kommun eller ett kommunalförbund.\r\n\r\n4 § Lagen gäller också för en verksamhetsutövare som\r\n\r\n1. omfattas av bilaga 1 eller 2 till NIS 2-direktivet i den \r\nursprungliga lydelsen, men inte av 5 § 4, 6 § eller 7 § 1-3, \r\neller är en enskild utbildningsanordnare med tillstånd att \r\nutfärda examina enligt lagen (1993:792) om tillstånd att \r\nutfärda vissa examina,\r\n\r\n2. är etablerad i Sverige, och\r\n\r\n3. storleksmässigt motsvarar eller är större än ett medelstort \r\nföretag.\r\n\r\n5 § Lagen gäller också för en verksamhetsutövare som uppfyller \r\nkraven i 4 § 1 och 2, om\r\n\r\n1. verksamhetsutövaren är den enda leverantören av en tjänst i \r\nSverige som är väsentlig för att upprätthålla kritisk \r\nsamhällelig eller ekonomisk verksamhet,\r\n\r\n2. en störning av den tjänst som verksamhetsutövaren \r\ntillhandahåller kan ha en betydande påverkan på skyddet för \r\nmänniskors liv och hälsa, allmän säkerhet eller folkhälsa \r\neller kan medföra betydande systemrisker,\r\n\r\n3. verksamhetsutövaren har särskild betydelse på nationell \r\neller regional nivå för en särskild sektor eller typ av tjänst \r\neller för andra sektorer som är beroende av \r\nverksamhetsutövaren, eller\r\n\r\n4. verksamhetsutövaren tillhandahåller betrodda tjänster.\r\n\r\n6 § Lagen gäller också för en verksamhetsutövare som i Sverige \r\ntillhandahåller allmänna elektroniska kommunikationsnät eller \r\nallmänt tillgängliga elektroniska kommunikationstjänster.\r\n\r\n7 § Lagen gäller också för en verksamhetsutövare som har \r\nhuvudsakligt etableringsställe i Sverige eller en företrädare \r\nsom är etablerad här, om verksamhetsutövaren\r\n\r\n1. uppfyller kravet i 4 § 3 eller något av kraven i 5 § 1-3 \r\noch erbjuder molntjänster, datacentraltjänster, nätverk för \r\nleverans av innehåll, utlokaliserade driftstjänster, \r\nutlokaliserade säkerhetstjänster, marknadsplatser online, \r\nsökmotorer eller plattformar för sociala nätverkstjänster,\r\n\r\n2. är en registreringsenhet för toppdomäner,\r\n\r\n3. erbjuder DNS-tjänster, eller\r\n\r\n4. erbjuder domännamnsregistreringstjänster.\r\n\r\n8 § Lagen gäller också för de statliga myndigheter som \r\nregeringen bestämmer även om inte kraven i 3-7 §§ är \r\nuppfyllda.\r\n\r\nVäsentliga och viktiga verksamhetsutövare\r\n\r\n9 § Som väsentlig verksamhetsutövare räknas\r\n\r\n1. en verksamhetsutövare som är en statlig myndighet,\r\n\r\n2. en verksamhetsutövare som är större än ett medelstort \r\nföretag och som\r\n\r\na) är en kommun eller en region,\r\n\r\nb) i övrigt omfattas av bilaga 1 till NIS 2-direktivet i den \r\nursprungliga lydelsen men inte av 7 § 2 eller 3, eller\r\n\r\nc) är en enskild utbildningsanordnare med tillstånd att \r\nutfärda examina enligt lagen (1993:792) om tillstånd att \r\nutfärda vissa examina,\r\n\r\n3. en verksamhetsutövare som avses i 6 § och som \r\nstorleksmässigt motsvarar eller är större än ett medelstort \r\nföretag,\r\n\r\n4. en verksamhetsutövare som avses i 7 § 2 eller 3,\r\n\r\n5. en verksamhetsutövare som är en kvalificerad \r\ntillhandahållare av betrodda tjänster, och\r\n\r\n6. en verksamhetsutövare som räknas som väsentlig enligt \r\nföreskrifter som har meddelats med stöd av 15 § andra stycket.\r\n\r\nVerksamhetsutövare som inte är väsentliga är viktiga \r\nverksamhetsutövare.\r\n\r\nUndantag från lagens tillämpningsområde\r\n\r\nKrav i andra författningar\r\n\r\n10 § Om det i lag eller annan författning finns bestämmelser \r\nsom innehåller krav på säkerhetsåtgärder eller \r\nincidentrapportering ska de bestämmelserna gälla om verkan av \r\nkraven minst motsvarar verkan av skyldigheterna enligt 2 kap. \r\n3-10 §§, med beaktande av bestämmelsernas omfattning samt \r\nvilken tillsyn och vilka sanktioner som är kopplade till \r\nkraven i bestämmelserna.\r\n\r\n11 § Denna lag gäller inte för verksamhetsutövare som har \r\nundantagits enligt artikel 2.4 i Europaparlamentets och rådets \r\nförordning (EU) 2022/2554 av den 14 december 2022 om digital \r\noperativ motståndskraft för finanssektorn och om ändring av \r\nförordningarna (EG) nr 1060/2009, (EU) nr 648/2012, (EU) nr \r\n600/2014, (EU) nr 909/2014 och (EU) 2016/1011 (DORA-\r\nförordningen).\r\n\r\nFör en verksamhetsutövare som omfattas av DORA-förordningen \r\ngäller inte skyldigheterna enligt 2 kap. 3-10 §§.\r\n\r\nSäkerhetskänslig verksamhet och brottsbekämpande verksamhet\r\n\r\n12 § Denna lag gäller inte för en statlig myndighet som till \r\növervägande del bedriver säkerhetskänslig verksamhet enligt \r\nsäkerhetsskyddslagen (2018:585) eller som till övervägande del \r\nbedriver brottsbekämpande verksamhet.\r\n\r\nLagen gäller inte heller för en enskild verksamhetsutövare som \r\nenbart bedriver säkerhetskänslig verksamhet enligt \r\nsäkerhetsskyddslagen eller som enbart erbjuder tjänster till \r\nsådana statliga myndigheter som avses i första stycket.\r\n\r\nFör andra verksamhetsutövare som till någon del bedriver sådan \r\nverksamhet eller erbjuder sådana tjänster som avses i första \r\neller andra stycket gäller inte skyldigheterna enligt 2 kap. \r\n3-10 §§ för den delen av verksamheten.\r\n\r\nUndantagen i första-tredje styckena gäller inte för en \r\nverksamhetsutövare som tillhandahåller betrodda tjänster.\r\n\r\n13 § Skyldigheterna att lämna uppgifter enligt denna lag \r\ngäller inte uppgifter som är säkerhetsskyddsklassificerade \r\nenligt säkerhetsskyddslagen (2018:585).\r\n\r\nUndantag för viss annan offentlig verksamhet\r\n\r\n14 § Denna lag gäller inte för regeringen, Regeringskansliet, \r\nutlandsmyndigheter, kommittéväsendet, myndigheter under \r\nriksdagen, domstolar och inte heller för nämnder som utövar \r\nrättskipning.\r\n\r\nLagen gäller inte heller för förbundsfullmäktige eller \r\nförbundsdirektion i ett kommunalförbund, kommunfullmäktige och \r\nregionfullmäktige.\r\n\r\nBemyndigande och beslut om undantag\r\n\r\n15 § Regeringen eller den myndighet som regeringen bestämmer \r\nfår meddela föreskrifter om\r\n\r\n1. undantag från skyldigheterna enligt denna lag för \r\npartnerföretag och anknutna företag som omfattas av lagen med \r\nstöd av 4 §, och\r\n\r\n2. vad som utgör huvudsakligt etableringsställe enligt 7 §.\r\n\r\nRegeringen eller den myndighet som regeringen bestämmer får \r\nmeddela ytterligare föreskrifter om kriterier för när \r\nverksamhetsutövare ska omfattas av lagen enligt 5 § 1-3 och \r\nför när sådana verksamhetsutövare ska räknas som väsentliga \r\nenligt 9 § första stycket 6.\r\n\r\n16 § Regeringen eller den myndighet som regeringen bestämmer \r\nfår, om det finns särskilda skäl, i enskilda fall besluta om \r\nundantag från skyldigheterna enligt denna lag för\r\n\r\n1. enskilda utbildningsanordnare som avses i 4 § 1, och\r\n\r\n2. partnerföretag och anknutna företag som omfattas av lagen \r\nmed stöd av 4 §.\r\n\r\nUppdrag enligt NIS 2-direktivet\r\n\r\n17 § Den myndighet som regeringen bestämmer ska vara gemensam \r\nkontaktpunkt, cyberkrishanteringsmyndighet och enhet för \r\nhantering av it-säkerhetsincidenter enligt artiklarna 8-10 i \r\nNIS 2-direktivet, i den ursprungliga lydelsen.\r\n\r\n2 kap. Verksamhetsutövares skyldigheter\r\n\r\nSkyldighet att utse företrädare\r\n\r\n1 § Sådana verksamhetsutövare som saknar etablering inom \r\nEuropeiska ekonomiska samarbetsområdet (EES), men som i övrigt \r\nuppfyller kraven i 1 kap. 7 § och erbjuder tjänster i Sverige, \r\nska utse en företrädare med etablering i Sverige eller i något \r\nannat land inom EES där tjänsterna erbjuds.\r\n\r\nAnmälningsskyldighet\r\n\r\n2 § Verksamhetsutövare ska så snart det kan ske anmäla sig \r\ntill den myndighet som regeringen bestämmer.\r\n\r\nOm de förhållanden som har redovisats i en anmälan har ändrats \r\nska verksamhetsutövare anmäla förändringen så snart det kan \r\nske, dock senast 14 dagar efter det att förändringen ägde rum.\r\n\r\nSäkerhetsåtgärder\r\n\r\n3 § Verksamhetsutövare ska vidta lämpliga och proportionella \r\ntekniska, driftsrelaterade och organisatoriska åtgärder för \r\natt skydda nätverks- och informationssystem som de använder \r\nför sin verksamhet eller för att tillhandahålla sina tjänster \r\noch systemens fysiska miljö mot incidenter \r\n(säkerhetsåtgärder).\r\n\r\nSäkerhetsåtgärderna ska utgå från ett allriskperspektiv och \r\nsäkerställa en nivå på säkerheten i nätverks- och \r\ninformationssystemen som är lämplig i förhållande till risken. \r\nSäkerhetsåtgärderna ska åtminstone avse\r\n\r\n1. strategier för riskanalys och för nätverks- och \r\ninformationssystemens säkerhet,\r\n\r\n2. incidenthantering,\r\n\r\n3. kontinuitetshantering och krishantering,\r\n\r\n4. säkerhet i leveranskedjan,\r\n\r\n5. säkerhet vid förvärv, utveckling och underhåll av nätverks- \r\noch informationssystem,\r\n\r\n6. strategier och förfaranden för att bedöma effektiviteten i \r\nsäkerhetsåtgärderna,\r\n\r\n7. grundläggande praxis för cyberhygien och utbildning i \r\ncybersäkerhet,\r\n\r\n8. strategier och förfaranden för användning av kryptografi \r\nsamt, vid behov, kryptering,\r\n\r\n9. personalsäkerhet, strategier för åtkomstkontroll och \r\ntillgångsförvaltning, och\r\n\r\n10. vid behov användning av lösningar för autentisering, \r\nsäkrade kommunikationer och säkrade nödkommunikationssystem.\r\n\r\nUtbildning\r\n\r\n4 § De personer som ingår i ledningen för en \r\nverksamhetsutövare ska genomgå utbildning om \r\nsäkerhetsåtgärder.\r\n\r\nIncidentrapportering och informationsskyldighet\r\n\r\nRapportering av betydande incidenter\r\n\r\n5 § Verksamhetsutövare ska upplysa den myndighet som \r\nregeringen bestämmer om en betydande incident så snart det kan \r\nske, dock senast 24 timmar efter det att verksamhetsutövaren \r\nhar fått kännedom om incidenten.\r\n\r\nEn incident ska anses vara betydande om den har orsakat eller \r\nkan orsaka allvarlig driftsstörning för den erbjudna tjänsten \r\neller ekonomisk skada för den berörda verksamhetsutövaren, \r\neller om den har påverkat eller kan påverka andra fysiska \r\neller juridiska personer genom att vålla betydande skada.\r\n\r\n6 § Verksamhetsutövare ska till samma myndighet som avses i \r\n5 § göra en incidentanmälan om den betydande incidenten så \r\nsnart det kan ske. Verksamhetsutövare som tillhandahåller \r\nbetrodda tjänster ska göra anmälan senast 24 timmar efter det \r\natt verksamhetsutövaren har fått kännedom om incidenten och \r\növriga verksamhetsutövare senast 72 timmar efter sådan \r\nkännedom.\r\n\r\n7 § På begäran av samma myndighet som avses i 5 § ska \r\nverksamhetsutövare lämna en delrapport med relevanta \r\nstatusuppdateringar för den betydande incidenten.\r\n\r\n8 § Senast en månad efter incidentanmälan enligt 6 § ska \r\nverksamhetsutövare lämna en slutrapport till samma myndighet. \r\nOm den betydande incidenten fortfarande är pågående ska i \r\nstället en lägesrapport lämnas vid denna tidpunkt och därefter \r\nen slutrapport inom en månad efter det att incidenten har \r\nhanterats.\r\n\r\nInformation vid betydande incidenter och betydande cyberhot\r\n\r\n9 § Om det är lämpligt ska verksamhetsutövare så snart det kan \r\nske informera mottagarna av deras tjänster om en betydande \r\nincident som sannolikt inverkar negativt på tillhandahållandet \r\nav tjänsterna.\r\n\r\n10 § Vid ett betydande cyberhot ska verksamhetsutövare så \r\nsnart det kan ske informera mottagarna av deras tjänster som \r\nkan påverkas av hotet om skydds- och motåtgärder som \r\nmottagarna kan vidta. Om det är lämpligt ska \r\nverksamhetsutövare även informera om själva hotet.\r\n\r\nEtt cyberhot ska anses vara betydande om det, på grund av dess \r\ntekniska egenskaper, kan antas ha potential att ha en \r\nallvarlig påverkan på en verksamhetsutövares nätverks- och \r\ninformationssystem eller användarna av verksamhetsutövarens \r\ntjänster genom att vålla betydande skada.\r\n\r\nSkyldighet att föra register över domännamn\r\n\r\n11 § En verksamhetsutövare som är en registreringsenhet för \r\ntoppdomäner eller som erbjuder domännamnsregistreringstjänster \r\nska föra ett register över tilldelade domännamn under \r\ntoppdomänen och löpande upprätta säkerhetskopior av \r\nregisteruppgifterna.\r\n\r\nRegistret ska innehålla\r\n\r\n1. domännamnet,\r\n\r\n2. namnet på domännamnsinnehavaren och dennes telefonnummer \r\noch e-postadress,\r\n\r\n3. namnet på den som tekniskt administrerar domännamnet och \r\ndennes telefonnummer och e-postadress, och\r\n\r\n4. registreringsdatum.\r\n\r\n12 § Uppgifterna i det register som avses i 11 § ska kunna \r\nhämtas utan avgift via internet. Personuppgifter får dock \r\ngöras tillgängliga på internet endast om den registrerade har \r\nsamtyckt till det.\r\n\r\nDärutöver ska uppgifter lämnas ut till den som gör en lagligen \r\ngrundad och motiverad begäran. Uppgifterna ska då lämnas ut \r\nskyndsamt och senast 72 timmar från mottagandet av begäran.\r\n\r\nEn sådan verksamhetsutövare som avses i 11 § är \r\npersonuppgiftsansvarig för behandling av personuppgifter i \r\nregistret.\r\n\r\n13 § De skyldigheter som följer av 11 och 12 §§ gäller inte \r\nför den som är domänadministratör enligt lagen (2006:24) om \r\nnationella toppdomäner för Sverige på internet. För en sådan \r\ndomänadministratör gäller skyldighet att föra register enligt \r\n6 § den lagen.\r\n\r\nBemyndigande\r\n\r\n14 § Regeringen eller den myndighet som regeringen bestämmer \r\nfår meddela ytterligare föreskrifter om säkerhetsåtgärder \r\nenligt 3 § och om vad som utgör en betydande incident enligt \r\n5 § andra stycket.\r\n\r\nRegeringen eller den myndighet som regeringen bestämmer får \r\nmeddela föreskrifter om utbildning, incidentrapportering, \r\ninformationsskyldighet och register enligt 4-12 §§.\r\n\r\n3 kap. Tillsyn\r\n\r\nTillsynsmyndigheten och tillsynsmyndighetens uppdrag\r\n\r\n1 § Den eller de myndigheter som regeringen bestämmer ska vara \r\ntillsynsmyndighet.\r\n\r\nEn tillsynsmyndighet ska utöva tillsyn över att denna lag och \r\nföreskrifter som har meddelats i anslutning till lagen följs. \r\nDen ska också utöva tillsyn över att sådana rättsakter följs \r\nsom har antagits med stöd av artiklarna 21.5 och 23.11 i \r\nNIS 2-direktivet, i den ursprungliga lydelsen.\r\n\r\n2 § Tillsynsåtgärder enligt 3, 4, 6 och 7 §§ får när det \r\ngäller viktiga verksamhetsutövare vidtas endast när \r\ntillsynsmyndigheten har anledning att anta att \r\nverksamhetsutövarna inte följer\r\n\r\n1. denna lag eller föreskrifter som har meddelats i anslutning \r\ntill lagen, eller\r\n\r\n2. sådana rättsakter som har antagits med stöd av \r\nartiklarna 21.5 och 23.11 i NIS 2-direktivet, i den \r\nursprungliga lydelsen.\r\n\r\nTillsynsmyndighetens befogenheter\r\n\r\n3 § Den som står under tillsyn ska på begäran tillhandahålla \r\nen tillsyns-myndighet de uppgifter eller handlingar som behövs \r\nför tillsynen.\r\n\r\n4 § En tillsynsmyndighet har i den omfattning som det behövs \r\nför tillsynen rätt att få tillträde till områden, lokaler och \r\nandra utrymmen, dock inte bostäder, som används i verksamhet \r\nsom omfattas av tillsyn.\r\n\r\n5 § En tillsynsmyndighet får utföra regelbundna \r\nsäkerhetsrevisioner av väsentliga verksamhetsutövare eller \r\nlåta ett oberoende organ utföra sådana säkerhetsrevisioner.\r\n\r\n6 § En tillsynsmyndighet får om det finns särskilda skäl \r\nutföra riktade säkerhetsrevisioner av den som står under \r\ntillsyn eller låta ett oberoende organ utföra sådana \r\nsäkerhetsrevisioner.\r\n\r\n7 § En tillsynsmyndighet får genomföra säkerhetsskanningar hos \r\nden som står under tillsyn. \r\n\r\nEn säkerhetsskanning ska ske i samarbete med \r\nverksamhetsutövaren.\r\n\r\n8 § En tillsynsmyndighet får besluta att förelägga den som \r\nstår under tillsyn att medverka till tillsynsåtgärder enligt \r\n3-7 §§.\r\n\r\nEtt föreläggande får förenas med vite. Ett vitesföreläggande \r\nfår även riktas mot staten.\r\n\r\n9 § En tillsynsmyndighet får begära handräckning av \r\nKronofogdemyndigheten för att genomföra de tillsynsåtgärder \r\nsom avses i 3 och 4 §§. Vid handräckning gäller bestämmelserna \r\ni utsökningsbalken om verkställighet av förpliktelser som inte \r\navser betalningsskyldighet, avhysning eller avlägsnande.\r\n\r\nBemyndigande\r\n\r\n10 § Regeringen eller den myndighet som regeringen bestämmer \r\nfår meddela föreskrifter om säkerhetsrevisioner och \r\nsäkerhetsskanningar enligt 5-7 §§.\r\n\r\nAvgift\r\n\r\n11 § En tillsynsmyndighet får av en sådan verksamhetsutövare \r\nsom avses i 1 kap. 6 § och som anmäler verksamhet enligt \r\n2 kap. 2 § ta ut en avgift för handläggningen av \r\nanmälningsärendet. Avgiften ska motsvara myndighetens \r\nkostnader för handläggningen av ärendet.\r\n\r\nEn tillsynsmyndighet ska ta ut en årlig avgift av en sådan \r\nverksamhetsutövare som avses i första stycket. De årliga \r\navgifterna ska sammantagna motsvara de kostnader som \r\nmyndigheten, utöver de kostnader som avses i första stycket, \r\nhar för sin verksamhet enligt denna lag när det gäller dessa \r\nverksamhetsutövare. Avgifterna ska fördelas med skälig andel \r\npå var och en av verksamhetsutövarna.\r\n\r\n4 kap. Ingripanden\r\n\r\nNär och hur tillsynsmyndigheten ska ingripa\r\n\r\n1 § En tillsynsmyndighet ska ingripa om en verksamhetsutövare \r\nhar åsidosatt sina skyldigheter enligt 2 kap. 1-10 §§ eller \r\nenligt föreskrifter som har meddelats i anslutning till de \r\nparagraferna eller enligt sådana rättsakter som har antagits \r\nmed stöd av artiklarna 21.5 och 23.11 i NIS 2-direktivet, i \r\nden ursprungliga lydelsen.\r\n\r\nEtt ingripande sker genom ett beslut om föreläggande enligt \r\n4 §, en ansökan om förbud att inneha ledningsfunktion enligt \r\n7 §, ett beslut om sanktionsavgift enligt 9 § eller, om det \r\ninte finns skäl att ingripa mot en överträdelse på något annat \r\nsätt, genom en anmärkning.\r\n\r\nTillsynsmyndigheten får avstå från ett ingripande om någon \r\nannan tillsynsmyndighet har vidtagit åtgärder mot \r\nverksamhetsutövaren med anledning av överträdelsen och dessa \r\nåtgärder bedöms tillräckliga.\r\n\r\nOmständigheter som ska beaktas vid valet av ingripande\r\n\r\n2 § Vid valet av ingripande ska hänsyn tas till hur allvarlig \r\növerträdelsen är, hur länge den har pågått och den skada eller \r\nrisk för skada som uppstått till följd av överträdelsen. Vid \r\nbedömningen ska särskilt beaktas\r\n\r\n1. om verksamhetsutövaren tidigare har gjort sig skyldig till \r\nen överträdelse,\r\n\r\n2. vad verksamhetsutövaren har gjort för att förhindra eller \r\nminska skadan,\r\n\r\n3. om överträdelsen har varit uppsåtlig eller berott på \r\noaktsamhet, och\r\n\r\n4. den ekonomiska fördel som överträdelsen har inneburit för \r\nverksamhetsutövaren.\r\n\r\n3 § En överträdelse ska betraktas som allvarlig om \r\nverksamhetsutövaren\r\n\r\n1. har begått upprepade överträdelser,\r\n\r\n2. inte har fullgjort sin skyldighet att rapportera eller \r\ninformera enligt 2 kap. 5-9 §§,\r\n\r\n3. inte har avhjälpt en betydande incident,\r\n\r\n4. inte har följt ett föreläggande enligt 4 § första stycket,\r\n\r\n5. har hindrat en tillsynsåtgärd enligt 3 kap. 3-7 §§, eller\r\n\r\n6. har lämnat falska eller andra grovt oriktiga uppgifter i \r\nfråga om säkerhetsåtgärder enligt 2 kap. 3 § eller i samband \r\nmed incidentrapportering eller fullgörande av \r\ninformationsskyldighet enligt 2 kap. 5-10 §§.\r\n\r\nFörelägganden\r\n\r\n4 § En tillsynsmyndighet får besluta de förelägganden som \r\nbehövs för att en verksamhetsutövare ska fullgöra \r\nskyldigheterna som avses i 1 § första stycket.\r\n\r\nTillsynsmyndigheten får också förelägga en verksamhetsutövare \r\natt offentliggöra information om överträdelser av sådana \r\nskyldigheter som avses i första stycket.\r\n\r\nEtt föreläggande får förenas med vite. Ett vitesföreläggande \r\nfår även riktas mot staten.\r\n\r\n5 § En tillsynsmyndighet får besluta de förelägganden som \r\nbehövs för att en verksamhetsutövare ska fullgöra \r\nskyldigheterna enligt 2 kap. 11 och 12 §§ eller enligt \r\nföreskrifter som har meddelats i anslutning till de \r\nparagraferna.\r\n\r\nEtt föreläggande får förenas med vite. Ett vitesföreläggande \r\nfår även riktas mot staten.\r\n\r\nFörbud att inneha ledningsfunktion\r\n\r\n6 § Den som är befattningshavare enligt 3 § andra stycket \r\nlagen (2014:836) om näringsförbud hos en enskild \r\nverksamhetsutövare får förbjudas att inneha en \r\nledningsfunktion hos verksamhetsutövaren, om\r\n\r\n1. verksamhetsutövaren är väsentlig,\r\n\r\n2. det tidigare har riktats ett föreläggande mot \r\nverksamhetsutövaren enligt 4 § första stycket och \r\nföreläggandet inte har följts,\r\n\r\n3. den överträdelse som har legat till grund för föreläggandet \r\nhar varit allvarlig, och\r\n\r\n4. befattningshavaren har orsakat överträdelsen uppsåtligen \r\neller av grov oaktsamhet.\r\n\r\n7 § Förbud enligt 6 § meddelas av allmän förvaltningsdomstol \r\npå ansökan av en tillsynsmyndighet.\r\n\r\nAnsökan om förbud ska innehålla uppgifter om den person, \r\nbefattning och verksamhetsutövare som ansökan avser. Den ska \r\nockså innehålla uppgift om överträdelsen och de omständigheter \r\nsom behövs för att känneteckna den samt de bestämmelser som är \r\ntillämpliga på överträdelsen. Ansökan ska lämnas in till den \r\nförvaltningsrätt inom vars domkrets tillsynsmyndigheten är \r\nbelägen.\r\n\r\nDomstolen ska pröva målet skyndsamt.\r\n\r\n8 § Ett förbud enligt 6 § ska meddelas för en viss tid, lägst \r\nett och högst tre år, och gäller från det att beslutet om \r\nförbud får laga kraft.\r\n\r\nPå ansökan av tillsynsmyndigheten eller den enskilde ska den \r\ndomstol som avses i 7 § upphäva förbudet, om det inte längre \r\nfinns förutsättningar för det enligt 6 §. Ett beslut om \r\nupphävande gäller omedelbart.\r\n\r\nDen enskilde ska vid ett beslut om förbud upplysas om sin rätt \r\natt ansöka om att förbudet upphävs enligt andra stycket.\r\n\r\nTillsynsmyndigheten ska så snart det kan ske ansöka om \r\nupphävande av förbudet, om den bedömer att det inte längre \r\nfinns förutsättningar för förbudet.\r\n\r\nSanktionsavgift\r\n\r\n9 § En tillsynsmyndighet får besluta att ta ut en \r\nsanktionsavgift av en verksamhetsutövare till följd av en \r\növerträdelse av de skyldigheter som avses i 1 § första \r\nstycket.\r\n\r\n10 § Sanktionsavgiften ska bestämmas till lägst 5 000 kronor \r\noch högst till\r\n\r\n1. det högsta av 2 procent av den totala globala \r\nårsomsättningen närmast föregående räkenskapsår eller ett \r\nbelopp i kronor motsvarande 10 000 000 euro för en enskild \r\nverksamhetsutövare som är väsentlig,\r\n\r\n2. det högsta av 1,4 procent av den totala globala \r\nårsomsättningen närmast föregående räkenskapsår eller ett \r\nbelopp i kronor motsvarande 7 000 000 euro för en enskild \r\nverksamhetsutövare som är viktig, eller\r\n\r\n3. 10 000 000 kronor för en offentlig verksamhetsutövare.\r\n\r\n11 § En sanktionsavgift får inte beslutas om överträdelsen \r\nomfattas av ett föreläggande om vite och överträdelsen ligger \r\ntill grund för en ansökan om utdömande av vitet.\r\n\r\n12 § En sanktionsavgift får beslutas endast om den som \r\navgiften ska tas ut av har fått tillfälle att yttra sig inom \r\ntvå år från det att överträdelsen ägde rum. \r\n\r\nEtt beslut om sanktionsavgift ska delges.\r\n\r\n13 § En sanktionsavgift ska betalas till tillsynsmyndigheten \r\ninom 30 dagar från det att beslutet om att ta ut avgiften har \r\nfått laga kraft eller inom den längre tid som anges i \r\nbeslutet. \r\n\r\nOm sanktionsavgiften inte betalas i rätt tid, ska \r\ntillsynsmyndigheten lämna den obetalda avgiften för \r\nindrivning. Bestämmelser om indrivning finns i lagen \r\n(1993:891) om indrivning av statliga fordringar m.m.\r\n\r\nSanktionsavgiften tillfaller staten.\r\n\r\n14 § En sanktionsavgift faller bort till den del beslutet om \r\navgiften inte har verkställts inom fem år från det att \r\nbeslutet fick laga kraft.\r\n\r\n5 kap. Överklagande\r\n\r\n1 § Tillsynsmyndighetens beslut enligt denna lag får \r\növerklagas till allmän förvaltningsdomstol. När ett sådant \r\nbeslut överklagas är tillsynsmyndigheten motpart i domstolen. \r\nÖvriga beslut får inte överklagas.\r\n\r\nPrövningstillstånd krävs vid överklagande till kammarrätten.\r\n\r\n\r\nÖvergångsbestämmelser\r\n\r\n2025:1506\r\n\r\n1. Denna lag träder i kraft den 15 januari 2026.\r\n\r\n2. Genom lagen upphävs lagen (2018:1174) om \r\ninformationssäkerhet för samhällsviktiga och digitala \r\ntjänster.\r\n\r\n3. Den upphävda lagen gäller dock fortfarande för \r\növerträdelser som har skett före ikraftträdandet.",
    "skapadDateTime": "2025-12-12T14:20:43.6587563",
    "uppdateradDateTime": "2025-12-16T08:31:03.6590717",
    "utkastId": null,
    "publicerad": true,
    "publiceradDateTime": "2025-12-16T08:31:03.6590714",
    "arkiverad": false,
    "historisk": false,
    "utkast": false
  },
  "andringsforfattningar": [],
  "skapadDateTime": "2025-12-12T14:20:43.6587557",
  "uppdateradDateTime": "2025-12-16T08:31:03.6576511",
  "publicerad": true,
  "publiceradDateTime": "2025-12-16T08:31:03.6576506",
  "arkiverad": false,
  "historisk": false,
  "utkast": false,
  "dokumenttyp": "SFS"
}