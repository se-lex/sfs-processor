{
  "grundforfattningId": 62476,
  "previousId": 61851,
  "beteckning": "2025:782",
  "beteckningSortable": "2025:782",
  "publiceringsar": "2025",
  "lopnummer": "782",
  "rubrik": "Förordning (2025:782) med instruktion för Affärsverket svenska kraftnät",
  "tidsbegransadDateTime": null,
  "upphavdDateTime": null,
  "upphavdOvergangsbestammelse": false,
  "upphavdDenDagenRegeringenBestammer": false,
  "ikraftDateTime": "2025-08-01T00:00:00",
  "ikraftOvergangsbestammelse": true,
  "ikraftDenDagenRegeringenBestammer": false,
  "notis": false,
  "organisation": {
    "organisationId": 0,
    "namn": "Klimat- och näringslivsdepartementet",
    "enhet": null,
    "namnOchEnhet": "Klimat- och näringslivsdepartementet",
    "departementId": 31,
    "myndighetId": null
  },
  "forfattningstypNamn": "Förordning",
  "register": {
    "registerInformationId": 62473,
    "forarbeten": null,
    "eUdirektiv": false,
    "forfattningssamling": null,
    "celexnummer": null,
    "taggar": null,
    "overgangsbestammelserVidTidsbegransning": null,
    "skapadDateTime": "2026-01-02T14:27:35.3005943",
    "uppdateradDateTime": "2026-01-02T14:28:05.1763476",
    "utkastId": null,
    "publicerad": true,
    "publiceradDateTime": "2026-01-02T14:28:05.1763474",
    "arkiverad": false,
    "historisk": false,
    "utkast": false
  },
  "fulltext": {
    "fulltextInformationId": 85296,
    "upphavdGenom": null,
    "andringInford": "t.o.m. SFS 2025:1170",
    "omtryck": null,
    "utfardadDateTime": "2025-06-26T00:00:00",
    "ovrigt": null,
    "forfattningstext": "Uppgifter\r\n\r\n1 § Affärsverket svenska kraftnät ska utifrån ett \r\nsamhällsbyggnadsperspektiv skapa förutsättningar för en \r\nsamhällsekonomiskt effektiv, internationellt \r\nkonkurrenskraftig, hållbar och trygg elförsörjning i Sverige.\r\n\r\nMyndigheten ska inom sitt verksamhetsområde verka för att \r\nleveranssäkerhetsmålet och planeringsmålet för det nationella \r\nelsystemet och de övriga energipolitiska mål som riksdagen har \r\ngodkänt uppnås.\r\n\r\n2 § Myndigheten ska utifrån ett nationellt \r\nelförsörjningsperspektiv verka för en samordnad långsiktig \r\nplanering av det nationella elsystemet och sammanlänkningen av \r\ndetta med andra länder.\r\n\r\n3 § Myndigheten ska på ett affärsmässigt sätt förvalta, driva \r\noch utveckla Sveriges transmissionsnät för el så att det \r\n\r\n1. på kort och lång sikt tillgodoser de nationella behoven av \r\növerföring av el,\r\n\r\n2. tillsammans med övriga delar av det nationella elsystemet \r\nsvarar mot kraven på leveranssäkerhet, och\r\n\r\n3. i övrigt svarar mot de krav som ställs inom EU:s inre \r\nmarknad för el.\r\n\r\n4 § Av förordningen (2023:241) om det nationella elsystemet \r\nframgår att myndigheten är systemansvarig myndighet enligt \r\nellagen (1997:857).\r\n\r\nSystemansvar för överföringssystemet\r\n\r\n5 § Myndigheten ska\r\n\r\n1. driva och utveckla transmissionsnätet för el i Sverige och \r\nförbindelserna med elnät i andra länder baserat på analyser av \r\nde samhällsekonomiska effekterna för det nationella \r\nelsystemet,\r\n\r\n2. genom samhällsekonomiskt effektiva åtgärder optimera \r\nkapacitetsutnyttjandet i transmissionsnätet och bidra till \r\nförsörjningstrygghet för el,\r\n\r\n3. bevaka effekttillräckligheten i det nationella elsystemet \r\noch löpande förmedla information om effekttillräcklighet till \r\nmarknadens aktörer, \r\n\r\n4. analysera, bedöma och offentliggöra information om var \r\nanläggningar för produktion av el och lagring av el samt stora \r\nelanvändare bör anslutas för att en effektiv, hållbar och \r\ntrygg elförsörjning ska uppnås,\r\n\r\n5. offentliggöra information om tillgänglig nätkapacitet för \r\nnya anslutningar och utökade elabonnemang och uppdatera \r\ninformationen minst en gång i månaden,\r\n\r\n6. inom sitt verksamhetsområde se till att möjligheterna att \r\nbygga ut fossilfri elproduktion och att nya användningsområden \r\nför el tas tillvara i det nationella elsystemet,\r\n\r\n7. verka för en välfungerande och transparent elmarknad och \r\nicke-diskriminerande marknadstillträde till det nationella \r\nelsystemet,\r\n\r\n8. främja forskning och utveckling av betydelse för \r\nverksamheten inklusive demonstration av ny teknik, \r\n\r\n9. se till att de regelverk och rutiner som myndigheten \r\ndisponerar över är kostnadseffektiva och enkla för medborgare \r\noch företag,\r\n\r\n10. delta i det europeiska nätverket av operatörer av \r\nvätgasnät,\r\n\r\n11. bistå de länsstyrelser som är vattenmyndigheter i arbetet \r\nmed klassificering och med att fastställa kvalitetskrav för \r\nsådana ytvattenförekomster där vattnets status påverkas av \r\nvattenverksamheter för produktion av vattenkraftsel, och\r\n\r\n12. inom sitt verksamhetsområde fullgöra de uppgifter som \r\nföljer av Europaparlamentets och rådets förordning (EU) \r\n2019/943 av den 5 juni 2019 om den inre marknaden för el.\r\n\r\n6 § Av förordningen (2023:241) om det nationella elsystemet \r\nframgår att myndigheten svarar för tillsyn i frågor om \r\ndriftsäkerhet hos det nationella elsystemet enligt ellagen \r\n(1997:857).\r\n\r\nAnsvar att förvalta och bygga ut transmissionsnätet\r\n\r\n7 § Myndigheten ska\r\n\r\n1. förvalta och bygga ut transmissionsnätet för el på ett \r\nkostnadseffektivt, driftsäkert och miljöanpassat sätt,\r\n\r\n2. inom sitt område inkassera kapacitetsavgifter \r\n(flaskhalsinkomster) och betalningar i enlighet med artikel 49 \r\ni förordning (EU) 2019/943, \r\n\r\n3. ojämna år ta fram en tioårig nätutvecklingsplan och lämna \r\nin planen till Energimarknadsinspektionen, och \r\n\r\n4. bygga ut, installera och förvalta ledningar för elektronisk \r\nkommunikation, främst på transmissionsnätet, samt upplåta \r\nnätkapacitet i dessa.\r\n\r\nElberedskap\r\n\r\n8 § Av förordningen (1997:294) om elberedskap framgår att \r\nmyndigheten är elberedskapsmyndighet enligt elberedskapslagen \r\n(1997:288).\r\n\r\n9 § Av förordningen (2022:524) om statliga myndigheters \r\nberedskap framgår att myndigheten är beredskapsmyndighet.\r\n\r\n10 § Myndigheten ska i fråga om Europaparlamentets och rådets \r\nförordning (EU) 2019/941 av den 5 juni 2019 om riskberedskap \r\ninom elsektorn och om upphävande av direktiv 2005/89/EG\r\n\r\n1. ta fram underlag enligt artiklarna 7, 10, 14 och 17 i \r\nförordningen, och\r\n\r\n2. samverka med Statens energimyndighet när denna fullgör sina \r\nuppgifter i egenskap av behörig myndighet enligt förordningen, \r\ni syfte att \r\n\r\na) säkerställa ett effektivt utarbetande och korrekt \r\ngenomförande av de riskberedskapsplaner som Statens \r\nenergimyndighet tar fram,\r\n\r\nb) underlätta förebyggande och utvärdering av elkriser, och\r\n\r\nc) underlätta informationsutbyte om elkriser.\r\n\r\n11 § I krig eller när regeringen annars bestämmer ska \r\nmyndigheten tillgodose samhällets behov av elkraft genom att \r\nplanera, leda och samordna elförsörjningens resurser. \r\nUppgiften ska genomföras i samverkan med berörda \r\nsektorsansvariga myndigheter, civilområdesansvariga \r\nlänsstyrelser, Myndigheten för civilt försvar, Försvarsmakten \r\noch övriga myndigheter inom beredskapssektorn för \r\nenergiförsörjning.\r\n\r\nOm förbrukningsreglering av el införs har myndigheten till \r\nuppgift att, i den utsträckning som regeringen föreskriver, \r\nsvara för långsiktig planering och inriktning av \r\nelproduktionen. Förordning (2025:1170).\r\n\r\nDammsäkerhet\r\n\r\n12 § Myndigheten ska i fråga om dammsäkerhet\r\n\r\n1. följa klimatets påverkan samt följa och medverka i \r\nutvecklingen av dammsäkerheten,\r\n\r\n2. verka för att riskerna för en allvarlig störning på \r\nsamhället genom dammhaveri eller höga flöden i reglerade \r\nvattendrag minskar,\r\n\r\n3. årligen rapportera till regeringen om utvecklingen och vid \r\nbehov föreslå åtgärder,\r\n\r\n4. främja forskning, utveckling och kunskapsförmedling,\r\n\r\n5. svara för tillsynsvägledning enligt \r\nmiljötillsynsförordningen (2011:13) och samverka med \r\nlänsstyrelserna för att åstadkomma ett effektivt tillsyns-\r\narbete, och\r\n\r\n6. i övrigt främja dammsäkerheten i landet.\r\n\r\nRapportering\r\n\r\n13 § Myndigheten ska senast den 15 maj och den 15 oktober \r\nvarje år i en särskild rapport till regeringen redovisa\r\n\r\n1. hur effekttillräcklighet, nationell effektbalans under \r\ntopplasttimmen och driftsäkerhet har upprätthållits sedan det \r\nsenaste rapporteringstillfället samt vilka \r\ninformationsinsatser som har riktats till aktörerna på \r\nelmarknaden i fråga om effekttillräcklighet, och\r\n\r\n2. en bedömning av effekttillräcklighet, nationell \r\neffektbalans under topplasttimmen och driftsäkerhet fram till \r\nnästa rapporteringstillfälle.\r\n\r\n14 § Myndigheten ska vartannat år, med början 2026, i en \r\nsärskild rapport till regeringen redovisa\r\n\r\n1. en bedömning av resurstillräckligheten för svensk \r\nelförsörjning den kommande tioårsperioden i enlighet med \r\nartikel 20.1 i förordning (EU) 2019/943, och\r\n\r\n2. en bedömning av flexibilitetsbehovet i enlighet med \r\nartikel 19e i förordning (EU) 2019/943.\r\n\r\n15 § Myndigheten ska årligen till regeringen redovisa och \r\nkommentera\r\n\r\n1. hur överföringskapaciteten mellan de nationella elområdena \r\nhar utvecklats samt hur systemtjänster och investeringar som \r\nbidrar till överföringskapaciteten har utvecklats,\r\n\r\n2. hur mycket ny elproduktion respektive ny elförbrukning som \r\nhar anslutits till det nationella elnätet fördelat på \r\nkraftslag respektive sektor bedömt utifrån de uppgifter som \r\nmyndigheten tagit emot,\r\n\r\n3. prognoser över utvecklingen av överföringskapacitet,\r\n\r\n4. hur genomsnittlig ledtid för anläggningsprojekt i \r\ninvesteringsplanen fördelat på intern respektive extern ledtid \r\nhar utvecklats, och\r\n\r\n5. indikatorer för uppföljning av det leveranssäkerhetsmål för \r\ndet nationella elsystemet som riksdagen har godkänt. \r\n\r\nVilka som ingår i affärsverkskoncernen\r\n\r\n16 § Myndigheten och de företag där staten genom myndigheten \r\ndirekt eller indirekt har ett bestämmande inflytande bildar \r\ntillsammans en affärsverkskoncern.\r\n\r\nLedning\r\n\r\n17 § Myndigheten leds av en styrelse.\r\n\r\n18 § Styrelsen ska bestå av högst sju ledamöter. I styrelsen \r\ningår dessutom myndighetschefen och personalföreträdarna vid \r\nmyndigheten.\r\n\r\n19 § Styrelsen ansvarar för att statens intressen som ägare \r\ntas tillvara i affärsverkskoncernens företag och i andra \r\nföretag där myndigheten förvaltar statens aktier eller \r\nandelar.\r\n\r\nStyrelsen ska bestämma hur rapportering och samordning mellan \r\nmyndigheten och koncernens företag ska ske.\r\n\r\n20 § Styrelsen ska ha det ansvar som följer av 3 och 4 §§ \r\nmyndighetsförordningen (2007:515).\r\n\r\nStyrelsen ska särskilt ägna sig åt\r\n\r\n1. utvecklingen av överföringskapaciteten och \r\nleveranssäkerheten i transmissionsnätet,\r\n\r\n2. investeringsplaneringen och utvecklingen av ledtider för \r\ninvesteringarna,\r\n\r\n3. frågor om krav på beredskap och säkerhetsskydd, och\r\n\r\n4. bedömningar av myndighetens interna effektivitet.\r\n\r\n21 § Generaldirektören ska ensam avgöra ärenden om \r\nföreskrifter, ålägganden och övriga ärenden som rör \r\nelförsörjning inom ramen för myndighetens ansvar som \r\nelberedskapsmyndighet.\r\n\r\n22 § Om ett styrelseärende är så brådskande att styrelsen inte \r\nhinner sammanträda för att behandla det, får ärendet avgöras \r\ngenom kontakter mellan ordföranden och det antal ledamöter som \r\nbehövs för beslutsförhet.\r\n\r\nOm detta förfarande inte är lämpligt får generaldirektören \r\nensam avgöra ärendet. Ett sådant beslut ska anmälas vid nästa \r\nsammanträde med styrelsen.\r\n\r\nSärskilda organ\r\n\r\n23 § Vid myndigheten ska det finnas ett rådgivande organ som \r\nbenämns Elförsörjningsrådet.\r\n\r\nRådet ska bistå myndigheten när det gäller\r\n\r\n1. att verka för en samordnad långsiktig planering av det \r\nnationella elsystemet och sammanlänkningen av detta med andra \r\nländer i enlighet med 2 §,\r\n\r\n2. vilka åtgärder som ska vidtas för att bidra till \r\nförsörjningstrygghet för el i enlighet med 5 § 2, och\r\n\r\n3. bedömningar av var nya anslutningar av produktion av el och \r\nlagring av el samt stora elanvändare bör ske för att uppnå en \r\neffektiv, hållbar och trygg elförsörjning i enlighet med 5 § \r\n4.\r\n\r\n24 § Vid myndigheten ska det finnas ett rådgivande organ som \r\nbenämns Elberedskapsrådet. Rådet ska bevaka elföretagens och \r\ndet övriga totalförsvarets intressen i frågor om elberedskap. \r\nRådet ska ges tillfälle att yttra sig i frågor av principiell \r\neller större betydelse som rör inriktning på \r\nberedskapsåtgärder eller föreskrifter och ålägganden om \r\nberedskapsåtgärder.\r\n\r\n25 § Vid myndigheten ska det finnas ett rådgivande organ som \r\nbenämns Dammsäkerhetsrådet som ska bistå myndigheten i arbetet \r\nmed dammsäkerhetsfrågor. Rådet är ett informations- och \r\nsamrådsorgan för frågor relaterade till dammsäkerhet.\r\n\r\nMedelsförvaltning\r\n\r\n26 § Myndighetens medel får inte lånas ut till företag i \r\naffärsverkskoncernen utan regeringens medgivande i varje \r\nenskilt fall.\r\n\r\nExtern revision\r\n\r\n27 § Styrelsen ska se till att Riksrevisionen får de uppgifter \r\nsom behövs för revisionen av affärsverkskoncernen.\r\n\r\nAnställningar och uppdrag\r\n\r\n28 § Generaldirektören är myndighetschef.\r\n\r\n29 § Ordförande och vice ordförande i styrelsen utses av \r\nregeringen.\r\n\r\n30 § Myndigheten ska bestämma antalet ledamöter samt utse \r\nledamöterna och ordföranden i Elförsörjningsrådet, \r\nElberedskapsrådet och Dammsäkerhetsrådet.\r\n\r\nPersonalansvarsnämnd\r\n\r\n31 § Vid myndigheten ska det finnas en personalansvarsnämnd.\r\n\r\nTillämpligheten av vissa förordningar\r\n\r\n32 § Myndigheten ska tillämpa personalföreträdarförordningen \r\n(1987:1101) och internrevisionsförordningen (2006:1228).\r\n\r\n33 § När myndigheten avser att söka personal från företag inom \r\naffärsverkskoncernen ska myndigheten inte tillämpa \r\nförordningen (1984:819) om statliga platsanmälningar.\r\n\r\nAvgifter\r\n\r\n34 § Myndigheten får i affärsverksamheten ta ut avgifter, \r\nbesluta om avgifternas storlek och disponera inkomsterna.\r\n\r\nMyndigheten får även disponera inkomster från \r\noffentligrättsliga avgifter.\r\n\r\nUndantag från myndighetsförordningen\r\n\r\n35 § Följande bestämmelser i myndighetsförordningen (2007:515) \r\nska inte tillämpas på myndigheten:\r\n\r\n- 12 § om vem som ska avgöra brådskande ärenden, och\r\n\r\n- 29 § om ärendeförteckning.\r\n\r\n\r\nÖvergångsbestämmelser\r\n\r\n2025:782\r\n\r\n1. Denna förordning träder i kraft den 1 augusti 2025.\r\n\r\n2. Genom förordningen upphävs förordningen (2007:1119) med \r\ninstruktion för Affärsverket svenska kraftnät.",
    "skapadDateTime": "2026-01-02T14:27:35.300594",
    "uppdateradDateTime": "2026-01-02T14:28:05.1763698",
    "utkastId": null,
    "publicerad": true,
    "publiceradDateTime": "2026-01-02T14:28:05.1763696",
    "arkiverad": false,
    "historisk": false,
    "utkast": false
  },
  "andringsforfattningar": [
    {
      "andringsforfattningId": 647398,
      "beteckning": "2025:1170",
      "anteckningar": "ändr. 11 §",
      "ikraftDateTime": "2026-01-01T00:00:00",
      "ikraftOvergangsbestammelse": false,
      "ikraftDenDagenRegeringenBestammer": false,
      "forarbeten": null,
      "rubrik": "Förordning (2025:1170) om ändring i förordningen (2025:782) med instruktion för Affärsverket svenska kraftnät",
      "lopnummer": "1170",
      "celexnummer": null,
      "bihangsuppgifterTillAldreGrundforfattningar": null,
      "publiceringsar": "2025",
      "eUdirektiv": false,
      "skapadDateTime": "2026-01-02T14:27:35.3165944",
      "uppdateradDateTime": "2026-01-02T14:28:05.1764462",
      "utkastId": null,
      "publicerad": true,
      "borttagen": false,
      "publiceradDateTime": "2026-01-02T14:28:05.176446",
      "arkiverad": false,
      "historisk": false,
      "utkast": false
    }
  ],
  "skapadDateTime": "2026-01-02T14:27:35.3005933",
  "uppdateradDateTime": "2026-01-02T14:28:05.1761291",
  "publicerad": true,
  "publiceradDateTime": "2026-01-02T14:28:05.176129",
  "arkiverad": false,
  "historisk": false,
  "utkast": false,
  "dokumenttyp": "SFS"
}