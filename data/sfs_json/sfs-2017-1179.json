{
  "grundforfattningId": 62209,
  "previousId": 61691,
  "beteckning": "2017:1179",
  "beteckningSortable": "2017:1179",
  "publiceringsar": "2017",
  "lopnummer": "1179",
  "rubrik": "Förordning (2017:1179) om finansiering av kärntekniska restprodukter",
  "tidsbegransadDateTime": null,
  "upphavdDateTime": null,
  "upphavdOvergangsbestammelse": false,
  "upphavdDenDagenRegeringenBestammer": false,
  "ikraftDateTime": "2017-12-20T00:00:00",
  "ikraftOvergangsbestammelse": true,
  "ikraftDenDagenRegeringenBestammer": false,
  "notis": false,
  "organisation": {
    "organisationId": 0,
    "namn": "Klimat- och näringslivsdepartementet",
    "enhet": null,
    "namnOchEnhet": "Klimat- och näringslivsdepartementet",
    "departementId": 31,
    "myndighetId": null
  },
  "forfattningstypNamn": "Förordning",
  "register": {
    "registerInformationId": 62206,
    "forarbeten": null,
    "eUdirektiv": false,
    "forfattningssamling": null,
    "celexnummer": null,
    "taggar": "kärnteknisk restproduktion",
    "overgangsbestammelserVidTidsbegransning": null,
    "skapadDateTime": "2025-12-08T11:12:19.858942",
    "uppdateradDateTime": "2025-12-08T11:12:42.0056188",
    "utkastId": null,
    "publicerad": true,
    "publiceradDateTime": "2025-12-08T11:12:42.0056186",
    "arkiverad": false,
    "historisk": false,
    "utkast": false
  },
  "fulltext": {
    "fulltextInformationId": 85029,
    "upphavdGenom": null,
    "andringInford": "t.o.m. SFS 2025:1014",
    "omtryck": null,
    "utfardadDateTime": "2017-11-23T00:00:00",
    "ovrigt": null,
    "forfattningstext": "1 § Denna förordning är meddelad med stöd av\r\n\r\n– 10 § lagen (2006:647) om finansiering av kärntekniska \r\nrestprodukter i fråga om 23 §,\r\n\r\n– 8 kap. 11 § regeringsformen i fråga om 55 och 56 §§, och\r\n\r\n– 8 kap. 7 § regeringsformen i fråga om övriga \r\nbestämmelser.\r\n\r\n2 § Med Studsviksavgifter avses i denna förordning avgifter \r\nenligt lagen (1988:1597) om finansiering av hanteringen av \r\nvisst radioaktivt avfall m.m.\r\n\r\nI övrigt har ord och uttryck i denna förordning samma \r\nbetydelse som i lagen (2006:647) om finansiering av \r\nkärntekniska restprodukter.\r\n\r\nBeräkning av kärnavfallsavgifter, finansieringsbelopp och \r\nkompletteringsbelopp\r\n\r\n3 § Vid beräkning av kärnavfallsavgifter, finansieringsbelopp \r\noch kompletteringsbelopp ska \r\n\r\n1. grundkostnader och merkostnader räknas om från fast till \r\nlöpande penningvärde baserat på en inflationskurva, och \r\n\r\n2. de omräknade grundkostnaderna och merkostnaderna och de \r\nförväntade inbetalningarna till kärnavfallsfonden, vid \r\ndiskontering enligt 7 § lagen (2006:647) om finansiering av \r\nkärntekniska restprodukter, beräknas med en riskfri \r\ndiskonteringsräntekurva med ett tillägg på 0,75 \r\nprocentenheter. \r\n\r\n4 § Vid bedömning av förväntade inbetalningar enligt 7 § andra \r\nstycket 1 lagen (2006:647) om finansiering av kärntekniska \r\nrestprodukter ska varje kärnkraftsreaktor som inte är \r\npermanent avstängd antas ha\r\n\r\n1. en total driftstid om 60 år, eller\r\n\r\n2. en återstående driftstid om minst sex år, om reaktorn har \r\nvarit i drift i minst 54 år.\r\n\r\nOm det finns särskilda skäl att anta att driften kan komma att \r\nupphöra vid en tidigare tidpunkt, ska den förväntade \r\ndriftstiden i stället bestämmas utifrån den tidpunkten.\r\nFörordning (2025:1014).\r\n\r\n5 § De förväntade inbetalningarna enligt 7 § andra stycket 2 \r\nlagen (2006:647) om finansiering av kärntekniska \r\nrestprodukter ska avse avgifter under de närmast kommande tre \r\nkalenderåren.\r\n\r\nOm det finns särskilda skäl, får en kärnavfallsavgift \r\nbestämmas utifrån inbetalningar under en kortare eller längre \r\ntidsperiod.\r\n\r\n6 § En kärnavfallsavgift ska anges som ett årligt belopp i \r\nkronor. För en reaktorinnehavare som har tillstånd för en \r\neller flera kärnkraftsreaktorer som inte är permanent \r\navstängda ska avgiften dock anges i kronor per levererad \r\nkilowattimme el och bestämmas utifrån den mängd el som \r\nreaktorinnehavaren kan antas leverera under återstående \r\ndriftstid. \r\n\r\n7 § Kärnavfallsavgifter, finansieringsbelopp och \r\nkompletteringsbelopp ska bestämmas för en period om tre \r\nkalenderår i taget. Om det finns särskilda skäl, får de \r\nbestämmas för en kortare period.\r\n\r\nReaktorinnehavares kostnadsberäkningar\r\n\r\n8 § Reaktorinnehavarna ska tillsammans ge in den \r\nkostnadsberäkning som avses i 21 § 2 lagen (2006:647) om \r\nfinansiering av kärntekniska restprodukter till \r\nRiksgäldskontoret. Beräkningen ska ges in senast under \r\nseptember månad vart tredje år, samma år som det program som \r\navses i 12 § lagen (1984:3) om kärnteknisk verksamhet ges in \r\nenligt 25 § förordningen (1984:14) om kärnteknisk verksamhet. \r\nFörordning (2018:1450).\r\n\r\n9 § Kostnadsberäkningen ska \r\n\r\n1. redovisa den sammanlagda grundkostnaden för alla \r\nreaktorinnehavare,\r\n\r\n2. redovisa den del av grundkostnaden som är gemensam för \r\nalla reaktorinnehavare,\r\n\r\n3. för varje reaktorinnehavare redovisa den del av \r\ngrundkostnaden som är hänförlig till reaktorinnehavarens \r\nreaktorer,\r\n\r\n4. redovisa hur stor del av grundkostnaden som avser\r\n\r\na) behandling, mellanlagring och slutförvaring av använt \r\nkärnbränsle,\r\n\r\nb) avveckling, inklusive mellanlagring av restprodukter, \r\nspecificerat för varje reaktor,\r\n\r\nc) slutligt omhändertagande av restprodukter från avveckling, \r\nspecificerat för varje reaktor, och\r\n\r\nd) forsknings- och utvecklingsverksamhet, och\r\n\r\n5. i fråga om den del av grundkostnaden som avser tiden från \r\ndet att kostnadsberäkningen ges in och återstoden av den \r\ndriftstid som följer av 4 § redovisa hur stor kostnaden är \r\nsammanlagt för alla reaktorinnehavare och hur stor del som\r\n\r\na) är gemensam för alla reaktorinnehavare,\r\n\r\nb) är hänförlig till var och en av reaktorinnehavarna, och\r\n\r\nc) bör läggas till grund för varje reaktorinnehavares \r\nfinansieringsbelopp. \r\n\r\nDe redovisade grundkostnaderna ska avse det sannolikhetsvägda \r\nmedelvärdet av samtliga kostnader i den utfallsmängd som har \r\nantagits för beräkningen.\r\n\r\n10 § Tillsammans med kostnadsberäkningen ska det ges in \r\nuppgifter om hur mycket el som varje reaktorinnehavare \r\nårligen planerar att leverera per reaktor under tiden från \r\ndet att kostnadsberäkningen ges in och återstoden av den \r\ndriftstid som följer av 4 §.\r\n\r\nAndra tillståndshavares kostnadsberäkningar\r\n\r\n11 § En tillståndshavare som inte är reaktorinnehavare \r\nska, enskilt eller tillsammans med andra sådana \r\ntillståndshavare, ge in den kostnadsberäkning som avses i \r\n21 § 2 lagen (2006:647) om finansiering av kärntekniska \r\nrestprodukter till Riksgäldskontoret senast den 7 januari \r\nvart tredje år. Förordning (2018:1450).\r\n\r\n12 § Kostnadsberäkningen ska redovisa\r\n\r\n1. grundkostnaden för de anläggningar som omfattas av \r\ntillståndshavarens eller de redovisande tillståndshavarnas \r\ntillstånd,\r\n\r\n2. hur stor del av grundkostnaden som bör läggas till grund \r\nför finansieringsbeloppet, \r\n\r\n3. hur stor del av grundkostnaden som avser\r\n\r\na) behandling, mellanlagring och slutförvaring av kärnavfall \r\noch kärnämne som inte ska användas igen,\r\n\r\nb) avveckling, inklusive mellanlagring av restprodukter,\r\n\r\nc) slutligt omhändertagande av restprodukter från avveckling, \r\noch\r\n\r\nd) forsknings- och utvecklingsverksamhet, och\r\n\r\n4. vilka åtgärder och vilken verksamhet som kan berättiga \r\ntill fondmedel enligt 15 § lagen (2006:647) om finansiering \r\nav kärntekniska restprodukter.\r\n\r\n13 § Tillsammans med kostnadsberäkningen ska det ges in \r\nuppgift om den förväntade återstående driftstiden för \r\nanläggningar som inte permanent har stängts av.\r\n\r\nFörslag till och beslut om kärnavfallsavgifter, \r\nfinansieringsbelopp och kompletteringsbelopp\r\n\r\n14 § Riksgäldskontoret ska inför varje avgiftsperiod \r\nenligt 7 § föreslå den kärnavfallsavgift och det \r\nfinansieringsbelopp som ska gälla för var och en av \r\ntillståndshavarna. För reaktorinnehavare ska också ett \r\nkompletteringsbelopp föreslås. Förslaget ska \r\n\r\n1. utgå från kostnadsberäkningen enligt 8 eller 11 §, och \r\n\r\n2. ta hänsyn till den totala merkostnaden och \r\ntillståndshavarens eventuella rätt till sådana fondmedel som \r\navses i 15 § lagen (2006:647) om finansiering av kärntekniska \r\nrestprodukter. Förordning (2018:1450).\r\n\r\n15 § Riksgäldskontoret ska ge tillståndshavaren tillfälle \r\natt lämna synpunkter på förslaget. Om förslaget gäller en \r\nreaktorinnehavare, ska även berörda myndigheter, kommuner och \r\norganisationer ges tillfälle att lämna synpunkter.\r\nFörordning (2018:1450).\r\n\r\n16 § För varje reaktorinnehavare ska Riksgäldskontoret, \r\nmed hänsyn till det som kommit fram i synpunkter enligt 15 §, \r\nge in ett förslag till regeringen om vilken kärnavfallsavgift \r\noch vilka finansierings- och kompletteringsbelopp som ska \r\ngälla under den kommande avgiftsperioden. Förslagen ska ges \r\nin inom tolv månader från det att reaktorinnehavarnas \r\nkostnadsberäkning senast ska ha getts in enligt 8 §.\r\nFörordning (2018:1450).\r\n\r\n17 § För varje tillståndshavare som inte är \r\nreaktorinnehavare ska Riksgäldskontoret, med hänsyn till det \r\nsom kommit fram i synpunkter enligt 15 §, besluta den \r\nkärnavfallsavgift och det finansieringsbelopp som ska gälla \r\nunder den kommande avgiftsperioden. \r\n\r\nOm ett ärende har principiell betydelse eller annars är av \r\nsärskild vikt, ska Riksgäldskontoret lämna över ärendet till \r\nregeringen för beslut tillsammans med ett eget förslag till \r\nbeslut. Ärendet ska då lämnas över inom sex månader från det \r\natt tillståndshavarens kostnadsberäkning senast ska ha getts \r\nin enligt 11 §. Förordning (2018:1450).\r\n\r\n18 § I förslagen till regeringen ska Riksgäldskontoret \r\nyttra sig över kostnadsberäkningen och redovisa \r\n\r\n1. de närmare skälen för myndighetens bedömning, \r\n\r\n2. merkostnaden och beräkningsunderlaget för den, och \r\n\r\n3. vilka faktorer som anses vara särskilt kritiska för \r\nkostnadsutvecklingen. Förordning (2018:1450).\r\n\r\nDispens från avgiftsskyldigheten\r\n\r\n19 § Riksgäldskontoret får ge dispens från \r\navgiftsskyldigheten enligt 8 § lagen (2006:647) om \r\nfinansiering av kärntekniska restprodukter.\r\nFörordning (2018:1450).\r\n\r\nAvgifternas betalning\r\n\r\n20 § En reaktorinnehavare ska betala kärnavfallsavgiften \r\nkvartalsvis senast en månad efter varje kalenderkvartals \r\nutgång.\r\n\r\n21 § En tillståndshavare som inte är reaktorinnehavare ska \r\nbetala kärnavfallsavgiften årsvis senast en månad efter varje \r\nkalenderårs utgång.\r\n\r\n22 § Kärnavfallsavgifterna ska betalas till \r\nKärnavfallsfonden.\r\n\r\nSäkerheter\r\n\r\n23 § En säkerhet som ställs av en reaktorinnehavare ska vara \r\nutan tidsbegränsning och får inte vara en fastighet som det \r\nbedrivs kärnteknisk verksamhet på.\r\n\r\n24 § En tillståndshavare ska föreslå säkerheter enligt 9 § \r\nlagen (2006:647) om finansiering av kärntekniska \r\nrestprodukter till Riksgäldskontoret senast två månader efter \r\ndet att \r\n\r\n1. regeringen har beslutat om finansieringsbelopp och \r\nkompletteringsbelopp, om tillståndshavaren är \r\nreaktorinnehavare, och \r\n\r\n2. Riksgäldskontoret har beslutat om finansieringsbelopp, i \r\növriga fall. Förordning (2018:1450).\r\n\r\n25 § Riksgäldskontoret ska, inom två månader från det att \r\ntillståndshavaren senast ska ha lämnat sitt förslag enligt \r\n24 §, överlämna förslaget tillsammans med ett eget yttrande \r\ntill regeringen för prövning av om förslaget är godtagbart. \r\n\r\nOm det behövs för att säkerställa statens rätt, ska \r\nRiksgäldskontoret föreslå de villkor som en säkerhet bör \r\nförenas med.\r\n\r\n26 § En tillståndshavare ska ställa godtagbara \r\ntilläggssäkerheter motsvarande ett visst belopp, om \r\n\r\n1. värdebeständigheten på den eller de säkerheter som har \r\nställts har försämrats och inte längre är godtagbar, eller \r\n\r\n2. sådana villkor som avses i 25 § andra stycket har \r\nåsidosatts. \r\n\r\n27 § Säkerheter enligt 9 § lagen (2006:647) om finansiering \r\nav kärntekniska restprodukter och enligt 26 § denna \r\nförordning ska ställas till Kärnavfallsfonden och förvaltas \r\nav Riksgäldskontoret.\r\n\r\n28 § Riksgäldskontoret ska \r\n\r\n1. följa värdet på de säkerheter som ställts enligt 9 § lagen \r\n(2006:647) om finansiering av kärntekniska restprodukter och \r\nenligt 26 § denna förordning, \r\n\r\n2. bevaka att de villkor som säkerheterna har förenats med \r\nföljs, och\r\n\r\n3. meddela regeringen om myndigheten bedömer att ställda \r\nsäkerheters värdebeständighet har försämrats väsentligt eller \r\natt sådana villkor som avses i 25 § andra stycket har \r\nåsidosatts. \r\n\r\n29 § Om Riksgäldskontoret anser att en tilläggssäkerhet \r\nbehövs, ska myndigheten föreslå ett lämpligt belopp för en \r\nsådan säkerhet och yttra sig till regeringen över \r\ntillståndshavarens förslag till säkerhet. \r\n\r\n30 § Riksgäldskontoret ska meddela regeringen om \r\nmyndigheten bedömer att ställda säkerheter bör tas i \r\nanspråk. Förordning (2018:1450).\r\n\r\nTillståndshavares användning av fondmedel som är hänförliga \r\ntill kärnavfallsavgifter\r\n\r\n31 § En tillståndshavare ska senast den 30 oktober varje \r\når ge in den utbetalningsplan som avses i 21 § 1 lagen \r\n(2006:647) om finansiering av kärntekniska restprodukter till \r\nRiksgäldskontoret. Förordning (2018:1450).\r\n\r\n32 § En tillståndshavare får ansöka om utbetalning av \r\nfondmedel för sådana kostnader som avses i 4 § 1-3 och 9 lagen \r\n(2006:647) om finansiering av kärntekniska restprodukter. \r\nAnsökan ska lämnas in till Riksgäldskontoret senast \r\n\r\n1. den 31 oktober för utbetalningar som avser nästa \r\nkalenderårs första kvartal,\r\n\r\n2. den 28 februari för utbetalningar som avser innevarande \r\nkalenderårs andra kvartal,\r\n\r\n3. den 30 maj för utbetalningar som avser innevarande \r\nkalenderårs tredje kvartal, och\r\n\r\n4. den 31 augusti för utbetalningar som avser innevarande \r\nkalenderårs fjärde kvartal.\r\n\r\nEn tillståndshavare får även ansöka om utbetalning av sådana \r\nfondmedel i efterskott för kostnader som tillståndshavaren har \r\nhaft under innevarande eller tidigare kvartal. Ansökan får i \r\nså fall lämnas in vid en senare tidpunkt.\r\n\r\nI ansökan ska det anges vilka kostnader som de utbetalade \r\nmedlen ska finansiera. Förordning (2024:301).\r\n\r\n33 § Riksgäldskontoret prövar ansökningarna om utbetalning och \r\nbeslutar hur och i vilken utsträckning fondmedel får användas \r\nav tillståndshavaren. Beslutet får endast avse kostnader som \r\ntillståndshavaren förväntas få under det kvartal som ansökan \r\navser och som avser åtgärder och verksamheter som ingår i de \r\nkostnadsberäkningar som har använts då kärnavfallsavgiften \r\nbeslutades. \r\n\r\nOm det finns särskilda skäl, får Riksgäldskontoret besluta om \r\nutbetalning av fondmedel\r\n\r\n1. för åtgärder och verksamheter som inte har ingått i de \r\nkostnadsberäkningar som avses i första stycket, eller\r\n\r\n2. i efterskott efter ansökan enligt 32 § andra stycket.\r\n\r\nFondmedlen ska betalas ut under första månaden i det kvartal \r\nsom utbetalningen avser. Om fondmedlen ska betalas ut i \r\nefterskott enligt andra stycket 2 ska fondmedlen i stället \r\nbetalas ut senast under det kvartal som infaller närmast efter \r\nbeslutet. Förordning (2024:1219).\r\n\r\nKommuners användning av fondmedel som är hänförliga till \r\nkärnavfallsavgifter\r\n\r\n34 § En kommuns ansökan om fondmedel för sådana kostnader som \r\navses i 4 § 8 och 9 lagen (2006:647) om finansiering av \r\nkärntekniska restprodukter ska ges in till Riksgäldskontoret \r\nsenast tre månader före ingången av den period som ansökan \r\navser.\r\n\r\nI ansökan ska det anges vilka kostnader som de utbetalade \r\nmedlen ska finansiera. Förordning (2024:301).\r\n\r\n35 § Riksgäldskontoret prövar ansökningarna om utbetalning \r\noch beslutar hur och i vilken utsträckning fondmedel får \r\nanvändas av kommunen. Ersättning får endast ges till kommuner \r\ndär en anläggning för slutförvar för restprodukter planeras \r\neller byggs och får bestämmas till högst 10 miljoner kronor \r\nper kommun och kalenderår. \r\n\r\nFondmedlen ska betalas ut i förskott. \r\nFörordning (2018:1450).\r\n\r\nIdeella föreningars användning av fondmedel som är hänförliga \r\ntill kärnavfallsavgifter\r\n\r\n36 § En ideell förenings ansökan om fondmedel för sådant stöd \r\nsom avses i 4 § 10 lagen (2006:647) om finansiering av \r\nkärntekniska restprodukter ska ges in till Riksgäldskontoret \r\nsenast den 30 september året före det kalenderår som ansökan \r\navser. Förordning (2024:301).\r\n\r\n37 § Riksgäldskontoret prövar ansökningarna om \r\nutbetalning och beslutar hur och i vilken utsträckning \r\nfondmedel får användas av den ideella föreningen. Stöd får \r\nendast ges till en ideell förening som \r\n\r\n1. utnyttjar rätten att delta i sådant samråd som föreskrivs \r\ni 6 kap. 28 § 1 a miljöbalken avseende anläggning för \r\nhantering och slutförvaring av använt kärnbränsle, \r\n\r\n2. har en styrelse som utses av medlemmarna i demokratiska \r\nformer och årligen håller stämma som medlemmarna får delta i, \r\n\r\n3. har stadgar som beslutas av stämman och anger föreningens \r\nnamn och ändamål, hur beslut fattas, hur styrelsen utses samt \r\nhur revisorer som kontrollerar styrelsens verksamhet utses, \r\n\r\n4. inte har näringsverksamhet som sin huvudsakliga \r\ninkomstkälla, och \r\n\r\n5. har minst 1 000 medlemmar, eller är en sammanslutning av \r\nideella föreningar som tillsammans har minst 1 000 olika \r\npersoner som medlemmar och där varje förening som ingår \r\nuppfyller kraven i 2 och 4. \r\n\r\nStöd får ges med högst 2,5 miljoner kronor per förening och \r\nkalenderår och med totalt högst 3,5 miljoner kronor per \r\nkalenderår. Förordning (2018:1450).\r\n\r\n38 § Stödet ska avse föreningens kostnader för att delta \r\ni samrådsförfaranden enligt 6 kap. miljöbalken eller 5 c § \r\nlagen (1984:3) om kärnteknisk verksamhet och yttra sig enligt \r\n6 kap. 39 § första stycket miljöbalken över ansökan om \r\ntillstånd och miljökonsekvensbeskrivning för en anläggning \r\nför hantering och slutförvaring av använt kärnbränsle samt \r\nkostnader för att kunna följa och bedöma frågor som rör \r\nslutförvaring av använt kärnbränsle och slutförvaringens \r\npåverkan på människors hälsa eller miljön. Kostnaderna får \r\nomfatta lönekostnader, lokalkostnader och övriga \r\nadministrativa kostnader. Stödet får inte avse kostnader för \r\ninformation riktad direkt till allmänheten utöver vad som \r\navser samrådsförfarandet. Stödet får inte avse insatser som \r\nföreningen gör efter att tolv månader har förflutit från det \r\natt tillståndsansökan och miljökonsekvensbeskrivningen har \r\nkungjorts enligt 6 kap. 39–41 §§ miljöbalken.\r\n\r\nOm de ansökningar som avser godtagbara kostnader totalt \r\nomfattar större belopp än vad som finns tillgängligt för stöd \r\nunder ett visst kalenderår, ska Riksgäldskontoret fördela \r\nstödet så att det ges en jämn geografisk spridning och med \r\nbeaktande av föreningarnas medlemsantal och behov samt \r\ntidigare erhållet stöd.\r\n\r\nFondmedlen ska betalas ut i förskott för kalenderår. \r\nFörordning (2018:1450).\r\n\r\nStatliga myndigheters användning av fondmedel som är \r\nhänförliga till kärnavfallsavgifter\r\n\r\n39 § En statlig myndighets ansökan om ersättning för sådana \r\nkostnader som avses i 4 § 4-7 och 9 lagen (2006:647) om \r\nfinansiering av kärntekniska restprodukter ska ges in till och \r\nprövas av regeringen. \r\n\r\nI ansökan ska det anges vilka kostnader som de utbetalade \r\nmedlen ska finansiera. Förordning (2024:301).\r\n\r\nUtbetalning av fondmedel som är hänförliga till \r\nkärnavfallsavgifter\r\n\r\n40 § Kärnavfallsfonden betalar ut fondmedel efter beslut \r\nenligt 33, 35 och 37 §§ på begäran av Riksgäldskontoret. Vid \r\nutbetalning enligt 33 § ska Kärnavfallsfonden beakta \r\nmöjligheten till avräkning enligt 44 a §.\r\nFörordning (2024:1219).\r\n\r\n41 § Fondmedel som betalas ut efter beslut enligt 35, 37 och \r\n39 §§ ska, om inte annat anges i beslutet, dras från varje \r\ntillståndshavares fondmedel med en så stor andel att det \r\nmotsvarar tillståndshavarens ansvar för kostnaderna enligt \r\n6 § andra stycket lagen (2006:647) om finansiering av \r\nkärntekniska restprodukter.\r\n\r\nAnvändning och utbetalning av fondmedel som är hänförliga \r\ntill Studsviksavgifter\r\n\r\n42 § En ansökan om utbetalning av fondmedel som är hänförliga \r\ntill Studsviksavgifter ska lämnas in till Riksgäldskontoret \r\nsenast\r\n\r\n1. den 31 oktober för utbetalningar som avser nästa \r\nkalenderårs första kvartal, \r\n\r\n2. den 28 februari för utbetalningar som avser innevarande \r\nkalenderårs andra kvartal,\r\n\r\n3. den 30 maj för utbetalningar som avser innevarande \r\nkalenderårs tredje kvartal, och\r\n\r\n4. den 31 augusti för utbetalningar som avser innevarande \r\nkalenderårs fjärde kvartal.\r\n\r\nEn tillståndshavare får även ansöka om utbetalning av sådana \r\nfondmedel i efterskott för kostnader under innevarande eller \r\ntidigare kvartal. Ansökan får i så fall lämnas in vid en \r\nsenare tidpunkt.\r\n\r\nI ansökan ska det anges vilka kostnader som medlen ska \r\nfinansiera och under vilket kvartal de förväntas uppkomma \r\neller har uppkommit. Det ska även anges om kostnaderna är \r\nhänförliga till\r\n\r\n1. behandling, mellanlagring och slutförvaring av kärnavfall \r\noch kärnämne som inte ska användas igen,\r\n\r\n2. avveckling, inklusive mellanlagring av restprodukter, eller\r\n\r\n3. slutligt omhändertagande av restprodukter från avveckling.\r\nFörordning (2022:254).\r\n\r\n43 § Riksgäldskontoret prövar ansökningarna om utbetalning och \r\nbeslutar hur och i vilken utsträckning fondmedel som är \r\nhänförliga till Studsviksavgifter får användas. Fondmedel får \r\nbetalas ut endast till den som är skyldig att genomföra sådana \r\nåtgärder som Studsviksavgifterna har fonderats för eller till \r\nen myndighet som är huvudman för ett sådant genomförande. \r\nBeslutet får endast avse kostnader för åtgärder som förväntas \r\ngenomföras under det kvartal som ansökan avser och som ingått \r\ni de kostnadsberäkningar som har använts då \r\nStudsviksavgifterna beslutades.\r\n\r\nOm det finns särskilda skäl, får Riksgäldskontoret besluta om \r\nutbetalning i efterskott efter ansökan enligt 42 § andra \r\nstycket.\r\n\r\nFondmedel ska betalas ut i förskott för kvartal. Om fondmedlen \r\nska betalas ut i efterskott enligt andra stycket ska \r\nfondmedlen i stället betalas ut senast under det kvartal som \r\ninfaller närmast efter beslutet. Förordning (2022:254).\r\n\r\n44 § Kärnavfallsfonden betalar ut fondmedel efter beslut \r\nenligt 43 § på begäran av Riksgäldskontoret. \r\nFörordning (2018:1450).\r\n\r\nAvräkning av kärnavfallsavgift vid utbetalning av fondmedel\r\n\r\n44 a § Inbetalning av kärnavfallsavgiften får avräknas mot \r\nutbetalning av fondmedel som är hänförliga till \r\nkärnavfallsavgifter. Förordning (2024:1219).\r\n\r\nRedovisning och kontroll\r\n\r\n45 §Riksgäldskontoret får besluta att en tillståndshavare \r\nska lämna in en kostnadsberäkning enligt 8 eller 11 § vid en \r\nannan tidpunkt än som anges där, om det finns särskilda \r\nskäl. Förordning (2018:1450).\r\n\r\n46 § Redovisning av hur utbetalade fondmedel har använts \r\nska\r\n\r\n1. för tillståndshavare avse föregående kalenderår och ges in \r\ntill Riksgäldskontoret senast den 28 februari varje år,\r\n\r\n2. för kommuner avse varje ersättningsperiod och ges in till \r\nRiksgäldskontoret senast tre månader efter periodens slut,\r\n\r\n3. för ideella föreningar avse föregående kalenderår och ges \r\nin till Riksgäldskontoret senast den 31 mars varje år,\r\n\r\n4. för statliga myndigheter avse föregående kalenderår och \r\nges in till regeringen senast den 31 mars varje år, och\r\n\r\n5. för övriga som har mottagit fondmedel efter beslut enligt \r\n43 § avse föregående kalenderår och ges in till \r\nRiksgäldskontoret senast den 31 mars varje år.\r\nFörordning (2018:1450).\r\n\r\n47 § En reaktorinnehavare ska senast den 1 februari varje \r\når redovisa till Riksgäldskontoret hur mycket el som \r\nreaktorinnehavaren har levererat under föregående \r\nkalenderår. Förordning (2018:1450).\r\n\r\n48 § Riksgäldskontoret ska \r\n\r\n1. kontrollera att beslutade kärnavfallsavgifter har betalats \r\nin och revidera hur utbetalade fondmedel har använts,\r\n\r\n2. senast den 1 februari varje år underrätta \r\nKärnavfallsfonden om alla planerade och prognostiserade \r\ninbetalningar till och utbetalningar från fonden, och \r\n\r\n3. för varje kalenderår lämna en sammanfattning till \r\nregeringen över användningen av utbetalade medel. \r\nFörordning (2018:1450).\r\n\r\n49 § Riksgäldskontoret prövar frågor om återbetalning, \r\navräkning och kompensation enligt 17 § första stycket 1 och \r\n2 lagen (2006:647) om finansiering av kärntekniska \r\nrestprodukter. Förordning (2018:1450).\r\n\r\nÅterbetalning av fondmedel som inte behövs\r\n\r\n50 § Riksgäldskontoret ska anmäla till regeringen att \r\nåterbetalning av fondmedel enligt 14 § andra stycket lagen \r\n(2006:647) om finansiering av kärntekniska restprodukter bör \r\nske, om\r\n\r\n1. en tillståndshavares skyldigheter enligt 11 § samma lag \r\nhar upphört, eller\r\n\r\n2. det dessförinnan finns särskilda skäl att återbetala medel \r\nsom inte behövs. Förordning (2018:1450).\r\n\r\n51 § En ansökan om återbetalning enligt 14 § andra stycket \r\nlagen (2006:647) om finansiering av kärntekniska \r\nrestprodukter ska ges in till Riksgäldskontoret.\r\nFörordning (2018:1450).\r\n\r\n52 § Riksgäldskontoret ska med ett eget yttrande överlämna \r\nen ansökan enligt 51 § till regeringen. \r\nFörordning (2018:1450).\r\n\r\nDispenser\r\n \r\n53 § Riksgäldskontoret får i det enskilda fallet ge \r\ndispens från bestämmelserna om tidsfrister i 8, 10, 11, 13, \r\n20, 21, 24, 31, 32, 34, 36, 42, 46 och 47 §§, om det kan ske \r\nutan att syftet med bestämmelserna åsidosätts.\r\nFörordning (2018:1450).\r\n\r\n54 § Har upphävts genom förordning (2018:1450).\r\n\r\nBemyndiganden\r\n\r\n55 § Riksgäldskontoret får meddela \r\n\r\n1. föreskrifter om hur inflationskurvan och den riskfria \r\ndiskonteringsräntekurvan enligt 3 § ska beräknas, och \r\n\r\n2. föreskrifter som behövs för verkställigheten av 8, 9, 11, \r\n12, 20, 21, 24–29, 31–38 och 45–49 §§. \r\nFörordning (2018:1450).\r\n\r\n56 § Har upphävts genom förordning (2018:1450).\r\n\r\nTillsyn\r\n\r\n57 § Tillsynen över att lagen (2006:647) om finansiering \r\nav kärntekniska restprodukter, denna förordning och \r\nföreskrifter som meddelats med stöd av förordningen följs \r\nutövas av Riksgäldskontoret. Förordning (2018:1450).\r\n\r\nÖverklagande\r\n\r\n58 § Beslut enligt 17 § första stycket, 19, 33, 35, 37, \r\n43, 45, 49, 53 och 57 §§ får överklagas till regeringen. \r\nAndra beslut enligt denna förordning får inte överklagas. \r\nBeslut enligt denna förordning gäller omedelbart om inte \r\nannat bestäms i beslutet. Förordning (2018:1450).  \r\n\r\n59 § När Riksgäldskontoret överlämnar ett överklagat ärende \r\ntill regeringen enligt 58 § ska myndigheten samtidigt yttra \r\nsig över överklagandet.\r\n\r\nOm ett samtidigt överlämnande av yttrandet hindrar att ärendet \r\növerlämnas skyndsamt ska Riksgäldskontoret i stället yttra sig \r\növer överklagandet så snart som möjligt efter det att ärendet \r\növerlämnats till regeringen. Förordning (2022:254).\r\n\r\n\r\nÖvergångsbestämmelser\r\n\r\n2017:1179\r\n\r\n1. Denna förordning träder i kraft den 20 december 2017.\r\n\r\n2. Genom förordningen upphävs förordningen (2008:715) om \r\nfinansiella åtgärder för hanteringen av restprodukter från \r\nkärnteknisk verksamhet.\r\n\r\n3. Reaktorinnehavarna ska första gången ge in en \r\nkostnadsberäkning enligt 8 § senast den 30 september 2019.\r\n\r\n4. Tillståndshavaren ska första gången ge in en \r\nkostnadsberäkning enligt 11 § senast den 7 januari 2019.\r\n\r\n2022:254\r\n\r\n1. Denna förordning träder i kraft den 10 maj 2022.\r\n\r\n2. Ansökan om medel i efterskott enligt 32 § andra stycket \r\neller 42 § andra stycket får inte avse kostnader som uppstått \r\nföre 2018.\r\n\r\n2024:301\r\n\r\n1. Denna förordning träder i kraft den 1 juli 2024.\r\n\r\n2. Äldre föreskrifter gäller fortfarande för kommuners \r\nkostnader som hänför sig till 2024.",
    "skapadDateTime": "2025-12-08T11:12:19.8589399",
    "uppdateradDateTime": "2025-12-08T11:12:42.0056425",
    "utkastId": null,
    "publicerad": true,
    "publiceradDateTime": "2025-12-08T11:12:42.0056423",
    "arkiverad": false,
    "historisk": false,
    "utkast": false
  },
  "andringsforfattningar": [
    {
      "andringsforfattningId": 640083,
      "beteckning": "2022:254",
      "anteckningar": "ändr. 32, 33, 42, 43 §§; ny 59 §",
      "ikraftDateTime": "2022-05-10T00:00:00",
      "ikraftOvergangsbestammelse": true,
      "ikraftDenDagenRegeringenBestammer": false,
      "forarbeten": null,
      "rubrik": "Förordning (2022:254) om ändring i förordningen (2017:1179) om finansiering av kärntekniska restprodukter",
      "lopnummer": "254",
      "celexnummer": null,
      "bihangsuppgifterTillAldreGrundforfattningar": null,
      "publiceringsar": "2022",
      "eUdirektiv": false,
      "skapadDateTime": "2025-12-08T11:12:19.8770341",
      "uppdateradDateTime": "2025-12-08T11:12:42.005764",
      "utkastId": null,
      "publicerad": true,
      "borttagen": false,
      "publiceradDateTime": "2025-12-08T11:12:42.0057638",
      "arkiverad": false,
      "historisk": false,
      "utkast": false
    },
    {
      "andringsforfattningId": 640084,
      "beteckning": "2018:1450",
      "anteckningar": "upph. 54, 56 §§; ändr. 8, 11, 14, 15, 16, 17, 18, 19, 24, 30, 31, 32, 33, 34, 35, 36, 37, 38, 40, 42, 43, 44, 45, 46, 47, 48, 49, 50, 51, 52, 53, 55, 57, 58 §§",
      "ikraftDateTime": "2018-09-01T00:00:00",
      "ikraftOvergangsbestammelse": false,
      "ikraftDenDagenRegeringenBestammer": false,
      "forarbeten": null,
      "rubrik": "Förordning (2018:1450) om ändring i förordningen (2017:1179) om finansiering av kärntekniska restprodukter",
      "lopnummer": "1450",
      "celexnummer": null,
      "bihangsuppgifterTillAldreGrundforfattningar": null,
      "publiceringsar": "2018",
      "eUdirektiv": false,
      "skapadDateTime": "2025-12-08T11:12:19.8770346",
      "uppdateradDateTime": "2025-12-08T11:12:42.0057897",
      "utkastId": null,
      "publicerad": true,
      "borttagen": false,
      "publiceradDateTime": "2025-12-08T11:12:42.0057896",
      "arkiverad": false,
      "historisk": false,
      "utkast": false
    },
    {
      "andringsforfattningId": 640085,
      "beteckning": "2017:1181",
      "anteckningar": "ändr. 37, 38 §§",
      "ikraftDateTime": "2018-01-01T00:00:00",
      "ikraftOvergangsbestammelse": false,
      "ikraftDenDagenRegeringenBestammer": false,
      "forarbeten": null,
      "rubrik": "Förordning (2017:1181) om ändring i förordningen (2017:1179) om finansiering av kärntekniska restprodukter",
      "lopnummer": "1181",
      "celexnummer": null,
      "bihangsuppgifterTillAldreGrundforfattningar": null,
      "publiceringsar": "2017",
      "eUdirektiv": false,
      "skapadDateTime": "2025-12-08T11:12:19.877035",
      "uppdateradDateTime": "2025-12-08T11:12:42.0057968",
      "utkastId": null,
      "publicerad": true,
      "borttagen": false,
      "publiceradDateTime": "2025-12-08T11:12:42.0057967",
      "arkiverad": false,
      "historisk": false,
      "utkast": false
    },
    {
      "andringsforfattningId": 640086,
      "beteckning": "2024:301",
      "anteckningar": "ändr. 32, 34, 36, 39 §§",
      "ikraftDateTime": "2024-07-01T00:00:00",
      "ikraftOvergangsbestammelse": true,
      "ikraftDenDagenRegeringenBestammer": false,
      "forarbeten": null,
      "rubrik": "Förordning (2024:301) om ändring i förordningen (2017:1179) om finansiering av kärntekniska restprodukter",
      "lopnummer": "301",
      "celexnummer": null,
      "bihangsuppgifterTillAldreGrundforfattningar": null,
      "publiceringsar": "2024",
      "eUdirektiv": false,
      "skapadDateTime": "2025-12-08T11:12:19.8770353",
      "uppdateradDateTime": "2025-12-08T11:12:42.0058077",
      "utkastId": null,
      "publicerad": true,
      "borttagen": false,
      "publiceradDateTime": "2025-12-08T11:12:42.0058076",
      "arkiverad": false,
      "historisk": false,
      "utkast": false
    },
    {
      "andringsforfattningId": 640087,
      "beteckning": "2024:1219",
      "anteckningar": "ändr. 33 och 40 §§; ny 44 a §, rubr. närmast före 44 a §",
      "ikraftDateTime": "2025-01-07T00:00:00",
      "ikraftOvergangsbestammelse": false,
      "ikraftDenDagenRegeringenBestammer": false,
      "forarbeten": null,
      "rubrik": "Förordning (2024:1219) om ändring i förordningen (2017:1179) om finansiering av kärntekniska restprodukter",
      "lopnummer": "1219",
      "celexnummer": null,
      "bihangsuppgifterTillAldreGrundforfattningar": null,
      "publiceringsar": "2024",
      "eUdirektiv": false,
      "skapadDateTime": "2025-12-08T11:12:19.8770356",
      "uppdateradDateTime": "2025-12-08T11:12:42.0058147",
      "utkastId": null,
      "publicerad": true,
      "borttagen": false,
      "publiceradDateTime": "2025-12-08T11:12:42.0058146",
      "arkiverad": false,
      "historisk": false,
      "utkast": false
    },
    {
      "andringsforfattningId": 640088,
      "beteckning": "2025:1014",
      "anteckningar": "ändr. 4 §",
      "ikraftDateTime": "2025-12-09T00:00:00",
      "ikraftOvergangsbestammelse": false,
      "ikraftDenDagenRegeringenBestammer": false,
      "forarbeten": null,
      "rubrik": "Förordning (2025:1014) om ändring i förordningen (2017:1179) om finansiering av kärntekniska restprodukter",
      "lopnummer": "1014",
      "celexnummer": null,
      "bihangsuppgifterTillAldreGrundforfattningar": null,
      "publiceringsar": "2025",
      "eUdirektiv": false,
      "skapadDateTime": "2025-12-08T11:12:19.8770361",
      "uppdateradDateTime": "2025-12-08T11:12:42.0058205",
      "utkastId": null,
      "publicerad": true,
      "borttagen": false,
      "publiceradDateTime": "2025-12-08T11:12:42.0058205",
      "arkiverad": false,
      "historisk": false,
      "utkast": false
    }
  ],
  "skapadDateTime": "2025-12-08T11:12:19.8589383",
  "uppdateradDateTime": "2025-12-08T11:12:42.0053346",
  "publicerad": true,
  "publiceradDateTime": "2025-12-08T11:12:42.0053345",
  "arkiverad": false,
  "historisk": false,
  "utkast": false,
  "dokumenttyp": "SFS"
}