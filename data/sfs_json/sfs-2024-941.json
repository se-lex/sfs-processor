{
  "grundforfattningId": 62442,
  "previousId": 61686,
  "beteckning": "2024:941",
  "beteckningSortable": "2024:941",
  "publiceringsar": "2024",
  "lopnummer": "941",
  "rubrik": "Förordning (2024:941) om statsbidrag till ideella organisationer som främjar organiserad samverkan inom området psykisk hälsa och suicidprevention",
  "tidsbegransadDateTime": null,
  "upphavdDateTime": null,
  "upphavdOvergangsbestammelse": false,
  "upphavdDenDagenRegeringenBestammer": false,
  "ikraftDateTime": "2024-12-01T00:00:00",
  "ikraftOvergangsbestammelse": true,
  "ikraftDenDagenRegeringenBestammer": false,
  "notis": false,
  "organisation": {
    "organisationId": 0,
    "namn": "Socialdepartementet",
    "enhet": null,
    "namnOchEnhet": "Socialdepartementet",
    "departementId": 5,
    "myndighetId": null
  },
  "forfattningstypNamn": "Förordning",
  "register": {
    "registerInformationId": 62439,
    "forarbeten": null,
    "eUdirektiv": false,
    "forfattningssamling": null,
    "celexnummer": null,
    "taggar": null,
    "overgangsbestammelserVidTidsbegransning": null,
    "skapadDateTime": "2026-01-02T13:38:01.8722753",
    "uppdateradDateTime": "2026-01-02T13:39:23.1714593",
    "utkastId": null,
    "publicerad": true,
    "publiceradDateTime": "2026-01-02T13:39:23.171459",
    "arkiverad": false,
    "historisk": false,
    "utkast": false
  },
  "fulltext": {
    "fulltextInformationId": 85262,
    "upphavdGenom": null,
    "andringInford": "t.o.m. SFS 2025:1009",
    "omtryck": null,
    "utfardadDateTime": "2024-10-24T00:00:00",
    "ovrigt": null,
    "forfattningstext": "Inledande bestämmelser\n\n1 § Denna förordning innehåller bestämmelser om statsbidrag \ntill ideella organisationer som bedriver verksamhet för att \nfrämja organiserad samverkan mellan patient-, brukar- och \nanhörigorganisationer inom området psykisk hälsa och \nsuicidprevention.\n\nSyftet med bidraget är att stärka organisationernas \nmöjligheter att bidra till förbättrade livsvillkor för \npersoner med psykisk ohälsa eller suicidalitet och för deras \nanhöriga.\n\nFörordningen är meddelad med stöd av 8 kap. 7 § \nregeringsformen. \n\nFormen för bidrag\n\n2 § Bidrag lämnas i form av verksamhetsbidrag. \n\nFörutsättningar för bidrag\n\n3 § Bidrag får, om det finns medel, lämnas till en ideell \norganisation som\n\n1. är en juridisk person med ett allmännyttigt ändamål som \nbedriver verksamhet i Sverige inom det område som anges i 1 § \nförsta stycket sedan minst tre år före det datum då ansökan om \nbidrag gavs in,\n\n2. bedriver riksomfattande verksamhet som stöder nationella, \nlokala eller regionala organisationer (riksorganisationer) \neller bedriver verksamhet som är av nationellt intresse \n(riksintresse),\n\n3. har antagit stadgar och är demokratiskt uppbyggd,\n\n4. består av minst fem medlemsorganisationer, i form av \npatient-, brukar- eller anhörigorganisationer,\n\n5. kan dokumentera sin verksamhet genom fastställda \nverksamhets- och revisionsberättelser, och\n\n6. utformar sin verksamhet på ett sätt som är ändamålsenligt \noch kostnadseffektivt och som möjliggör en uppföljning av \ninsatsernas resultat. Förordning (2025:1009).\n\n3 a § Stöd får inte lämnas till en organisation om den eller \nnågon av dess företrädare som agerar inom ramen för \nverksamheten \n\n1. utövar våld, tvång eller hot mot en person eller på annat \nsätt kränker en persons grundläggande fri- och rättigheter, \n\n2. diskriminerar personer eller grupper av personer eller på \nannat sätt bryter mot principen om alla människors lika värde, \n\n3. försvarar, främjar eller uppmanar till sådana ageranden som \nanges i 1 eller 2, eller \n\n4. motarbetar det demokratiska styrelseskicket. \n\nStöd får inte heller lämnas till en organisation om det \nframkommer att någon av dess samarbetsorganisationer, eller en \nföreträdare för samarbetsorganisationen, agerar på ett sådant \nsätt som anges i första stycket. Förordning (2025:1009).\n\n3 b § Om en organisation, dess företrädare, organisationens \nsamarbetsorganisation eller samarbetsorganisationens \nföreträdare har agerat på ett sådant sätt som anges i 3 a §, \nfår stöd ändå lämnas till organisationen om det finns \nsärskilda skäl. Vid denna bedömning ska det särskilt beaktas \nom \n\n1. organisationen har tagit avstånd från agerandet,\n\n2. organisationen har vidtagit adekvata åtgärder för att \nsäkerställa att agerandet inte upprepas,\n\n3. det är fråga om ett enstaka agerande, och\n\n4. agerandet ligger långt tillbaka i tiden. \n\nVid allvarliga överträdelser av en samarbetsorganisation, \neller dess företrädare, ska det vid bedömningen även särskilt \nbeaktas om samarbetet har avbrutits. Förordning (2025:1009).\n\n4 § Bidrag får inte lämnas till en organisation som \n\n1. är i likvidation eller försatt i konkurs,\n\n2. har skatte- eller avgiftsskulder eller andra skulder som \nhar överlämnats till Kronofogdemyndigheten och som vid \nindrivning handläggs som allmänt mål,\n\n3. har en skuld som inte har betalats i rätt tid och som avser \nåterkrav av bidrag som har lämnats av Folkhälsomyndigheten, \neller\n\n4. under samma tidsperiod har fått annat statsbidrag för samma \nverksamhet som en ansökan enligt denna förordning avser.\n\nAnsökan\n\n5 § Folkhälsomyndigheten prövar frågor om bidrag enligt denna \nförordning. \n\n6 § En ansökan om bidrag ska göras skriftligen av en behörig \nföreträdare för organisationen. Ansökan ska ha kommit in till \nFolkhälsomyndigheten senast vid den tidpunkt som myndigheten \nbestämmer.\n\n7 § En ansökan om bidrag ska innehålla\n\n1. den sökande organisationens stadgar, \n\n2. handlingar som visar vem eller vilka som har rätt att \nföreträda organisationen,\n\n3. verksamhets- och förvaltningsberättelse, balans- och \nresultaträkning samt revisionsberättelse för det närmast \nföregående räkenskapsåret,\n\n4. uppgifter om vilka aktiviteter som ansökan avser, vad som \när ändamålet med aktiviteterna och hur verksamheten ska \nbedrivas,\n\n5. årlig budget för den verksamhet som ansökan avser, och\n\n6. uppgifter om andra sökta eller beviljade bidrag för den \naktuella perioden.\n\nDen som ansöker om bidrag ska lämna de övriga uppgifter och \nhandlingar som Folkhälsomyndigheten behöver för att kunna \npröva ansökan.\n\n8 § Om den som ansöker om bidrag inte har lämnat de uppgifter \noch handlingar som följer av 7 §, ska den sökande ges \ntillfälle att inom viss tid komplettera ansökan. \n\nOm den som ansöker om bidrag inte följer en uppmaning att \nkomplettera ansökan, får Folkhälsomyndigheten pröva ansökan i \nbefintligt skick. \n\nFördelning av bidrag\n\n9 § Folkhälsomyndigheten får prioritera mellan inkomna \nansökningar och ge företräde till de ansökningar som bedöms ha \nbäst förutsättningar att uppfylla det syfte med bidraget som \nanges i 1 § andra stycket. \n\nBeslut\n\n10 § Ett beslut om bidrag får endast avse ett kalenderår. \nFörordning (2025:1009).\n\n11 § Ett beslut om bidrag får förenas med villkor. Villkoren \nska framgå av beslutet.\n\nI beslutet ska sista dag för redovisning enligt 13 § anges. \nBeslutet ska även innehålla information om hinder mot \nutbetalning enligt 16 § och om återbetalning och återkrav \nenligt 17 och 18 §§.\n\nAnmälningsskyldighet\n\n12 § Den som ansöker om eller har beviljats bidrag enligt \ndenna förordning ska snarast möjligt till Folkhälsomyndigheten \nanmäla sådana ändrade förhållanden som kan påverka rätten till \neller storleken på bidraget.\n\nRedovisning \n\n13 § En bidragsmottagare ska lämna en ekonomisk redovisning av \nde mottagna medlen till Folkhälsomyndigheten senast den \n30 april året efter det år bidraget togs emot. Redovisningen \nska göras på det sätt som myndigheten bestämmer. Tillsammans \nmed redovisningen ska det lämnas en redogörelse för\n\n1. vad medlen har använts till,\n\n2. vilka resultat som uppnåtts, och\n\n3. hur resultaten förhåller sig till det syfte med bidraget \nsom anges i 1 § andra stycket.\n\nVid samma tidpunkt som redovisningen lämnas ska medel som inte \nhar använts för avsett ändamål betalas tillbaka till \nFolkhälsomyndigheten. \n\nBidragsmottagaren ska även lämna de övriga uppgifter och \nhandlingar som myndigheten begär.\n\n14 § En revisor ska granska redovisningen enligt 13 §. \nRevisorns rapport över granskningen ska bifogas redovisningen.\n\nOm det bidrag som har tagits emot uppgår till minst fem \nprisbasbelopp enligt 2 kap. 6 och 7 §§ \nsocialförsäkringsbalken, ska granskningen göras av en \nauktoriserad eller godkänd revisor.\n\n15 § Folkhälsomyndigheten ska senast den 30 september varje år \nlämna en samlad ekonomisk redovisning till regeringen av de \nbidrag som har lämnats enligt denna förordning. \n\nRedovisningen ska innehålla \n\n1. uppgifter om vilka som har fått bidrag och med vilka \nbelopp,\n\n2. en redogörelse för vad bidragen har använts till, \n\n3. en bedömning av bidragens resultat, och\n\n4. en bedömning av effekterna i förhållande till det syfte som \nanges i 1 § andra stycket om en sådan bedömning är möjlig. \n\nHinder mot utbetalning \n\n16 § Folkhälsomyndigheten får besluta att ett beviljat bidrag \nhelt eller delvis inte ska betalas ut om mottagaren av \nbidraget inte längre uppfyller förutsättningarna för det eller \nom det finns grund för återbetalning enligt 17 §. Beslutet \ngäller omedelbart. Förordning (2025:1009).\n\nÅterbetalning och återkrav\n\n17 § En bidragsmottagare är skyldig att betala tillbaka \nbidraget om\n\n1. mottagaren genom att lämna oriktiga uppgifter eller på \nnågot annat sätt har orsakat att bidrag har lämnats felaktigt \neller med för högt belopp,\n\n2. bidraget av något annat skäl än vad som anges i 1 har \nlämnats felaktigt eller med för högt belopp och mottagaren \nborde ha insett detta,\n\n3. bidraget inte har utnyttjats eller använts för den \nverksamhet som det har beviljats för,\n\n4. mottagaren inte har lämnat en sådan redovisning som avses i \n13 §, \n\n5. villkor i beslutet om bidraget inte har följts, eller\n\n6. mottagaren inte uppfyller villkoren i 3 a § och det inte \nfinns sådana särskilda skäl enligt 3 b § som innebär att \nbidrag ändå får lämnas. Förordning (2025:1009).\n\n18 § Folkhälsomyndigheten ska besluta att helt eller delvis \nkräva tillbaka bidraget om bidragsmottagaren är \nåterbetalningsskyldig enligt 17 §. \n\nOm det finns särskilda skäl för det, får myndigheten besluta \natt helt eller delvis avstå från ett krav på återbetalning. \n\nÖverklagande \n\n19 § I 40 § förvaltningslagen (2017:900) finns bestämmelser om \növerklagande till allmän förvaltningsdomstol. Andra beslut än \nbeslut om hinder mot utbetalning enligt 16 § och beslut om \nåterkrav enligt 18 § får dock inte överklagas.\n\nBemyndigande\n\n20 § Folkhälsomyndigheten får meddela föreskrifter om \nverkställigheten av denna förordning.\n\n\nÖvergångsbestämmelser\n\n2024:941\n\n1. Denna förordning träder i kraft den 1 december 2024. \n\n2. Förordningen tillämpas första gången i fråga om bidrag för \nkalenderåret 2025.\n\n2025:1009\n\n1. Denna förordning träder i kraft den 1 januari 2026.\n\n2. Äldre bestämmelser gäller fortfarande för statsbidrag som \nbeviljats före ikraftträdandet.",
    "skapadDateTime": "2026-01-02T13:38:01.872275",
    "uppdateradDateTime": "2026-01-02T13:39:23.1714832",
    "utkastId": null,
    "publicerad": true,
    "publiceradDateTime": "2026-01-02T13:39:23.1714831",
    "arkiverad": false,
    "historisk": false,
    "utkast": false
  },
  "andringsforfattningar": [
    {
      "andringsforfattningId": 646943,
      "beteckning": "2025:1009",
      "anteckningar": "ändr. 3, 10, 16, 17 §§; nya 3 a, 3 b §§",
      "ikraftDateTime": "2026-01-01T00:00:00",
      "ikraftOvergangsbestammelse": true,
      "ikraftDenDagenRegeringenBestammer": false,
      "forarbeten": null,
      "rubrik": "Förordning (2025:1009) om ändring i förordningen (2024:941) om statsbidrag till ideella organisationer som främjar organiserad samverkan inom området psykisk hälsa och suicidprevention",
      "lopnummer": "1009",
      "celexnummer": null,
      "bihangsuppgifterTillAldreGrundforfattningar": null,
      "publiceringsar": "2025",
      "eUdirektiv": false,
      "skapadDateTime": "2026-01-02T13:38:01.8871366",
      "uppdateradDateTime": "2026-01-02T13:39:23.171537",
      "utkastId": null,
      "publicerad": true,
      "borttagen": false,
      "publiceradDateTime": "2026-01-02T13:39:23.1715369",
      "arkiverad": false,
      "historisk": false,
      "utkast": false
    }
  ],
  "skapadDateTime": "2026-01-02T13:38:01.8722742",
  "uppdateradDateTime": "2026-01-02T13:39:23.1712562",
  "publicerad": true,
  "publiceradDateTime": "2026-01-02T13:39:23.171256",
  "arkiverad": false,
  "historisk": false,
  "utkast": false,
  "dokumenttyp": "SFS"
}