{
  "grundforfattningId": 62419,
  "previousId": 61365,
  "beteckning": "2025:838",
  "beteckningSortable": "2025:838",
  "publiceringsar": "2025",
  "lopnummer": "838",
  "rubrik": "Förordning (2025:838) om statsbidrag för att stärka och utveckla regionalt och lokalt arbete mot vissa former av våld",
  "tidsbegransadDateTime": null,
  "upphavdDateTime": null,
  "upphavdOvergangsbestammelse": false,
  "upphavdDenDagenRegeringenBestammer": false,
  "ikraftDateTime": "2026-01-01T00:00:00",
  "ikraftOvergangsbestammelse": false,
  "ikraftDenDagenRegeringenBestammer": false,
  "notis": false,
  "organisation": {
    "organisationId": 0,
    "namn": "Arbetsmarknadsdepartementet",
    "enhet": "JÄM",
    "namnOchEnhet": "Arbetsmarknadsdepartementet JÄM",
    "departementId": 11,
    "myndighetId": null
  },
  "forfattningstypNamn": "Förordning",
  "register": {
    "registerInformationId": 62416,
    "forarbeten": null,
    "eUdirektiv": false,
    "forfattningssamling": null,
    "celexnummer": null,
    "taggar": null,
    "overgangsbestammelserVidTidsbegransning": null,
    "skapadDateTime": "2026-01-02T13:20:29.387114",
    "uppdateradDateTime": "2026-01-02T13:20:56.9063997",
    "utkastId": null,
    "publicerad": true,
    "publiceradDateTime": "2026-01-02T13:20:56.9063995",
    "arkiverad": false,
    "historisk": false,
    "utkast": false
  },
  "fulltext": {
    "fulltextInformationId": 85239,
    "upphavdGenom": null,
    "andringInford": null,
    "omtryck": null,
    "utfardadDateTime": "2025-08-21T00:00:00",
    "ovrigt": null,
    "forfattningstext": "Inledande bestämmelser\r\n\r\n1 § Denna förordning innehåller bestämmelser om statsbidrag \r\ntill kommuner, regioner och kommunalförbund i syfte att stärka \r\noch utveckla arbetet mot\r\n\r\n1. mäns våld mot kvinnor,\r\n\r\n2. våld i nära relationer,\r\n\r\n3. hedersrelaterat våld och förtryck, och\r\n\r\n4. utnyttjande i prostitution och människohandel för sexuella \r\nändamål eller andra former av sexuell exploatering.\r\n\r\nFörordningen är meddelad med stöd av 8 kap. 7 § \r\nregeringsformen.\r\n\r\n2 § Länsstyrelserna prövar frågor om bidrag enligt denna \r\nförordning.\r\n\r\nFörutsättningar för bidrag\r\n\r\n3 § Bidrag får lämnas till kommuner, regioner och \r\nkommunalförbund för att stärka deras arbete inom ett eller \r\nflera av de områden som anges i 1 §.\r\n\r\nBidrag får också lämnas till kommuner, regioner och \r\nkommunalförbund för utveckling av regionala resurscentrum mot \r\nhedersrelaterat våld och förtryck.\r\n\r\nBidrag får endast lämnas i mån av tillgång på medel.\r\n\r\n4 § Bidrag får inte lämnas för utförande av sådana uppgifter \r\nsom kommuner, regioner eller kommunalförbund enligt lag eller \r\nförordning är skyldiga att genomföra. \r\n\r\nBidrag får inte heller lämnas för kostnader som något statligt \r\nbidrag redan har lämnats för.\r\n\r\nAnsökan\r\n\r\n5 § En ansökan om bidrag ska göras hos länsstyrelsen i det län \r\ndär kommunen eller regionen är belägen. För kommunalförbund \r\ngäller att ansökan ska göras hos länsstyrelsen i det län där \r\nkommunalförbundet har sitt säte.\r\n\r\nAnsökan ska ha kommit in till länsstyrelsen senast vid den \r\ntidpunkt som länsstyrelsen bestämmer och den ska innehålla\r\n\r\n1. en beskrivning av de åtgärder bidraget ska användas till \r\noch uppgift om beräknade kostnader,\r\n\r\n2. en redogörelse för behovet av åtgärderna, och\r\n\r\n3. en plan för hur åtgärderna ska följas upp.\r\n\r\nDen som ansöker om bidrag ska även i övrigt lämna de \r\nhandlingar och uppgifter som länsstyrelsen behöver för att \r\nkunna pröva ansökan.\r\n\r\nFördelningen av bidraget\r\n\r\n6 § Vid fördelning av bidraget ska länsstyrelsen, om det inte \r\ni det enskilda fallet finns särskilda skäl mot det, prioritera \r\nansökningar som rör\r\n\r\n1. stödjande insatser för att enskilda ska kunna lämna sådana \r\nvåldsamma relationer eller situationer som avses i 1 §, eller \r\n\r\n2. utveckling av regionala resurscentrum mot hedersrelaterat \r\nvåld och förtryck.\r\n\r\nLänsstyrelsen får i övrigt prioritera mellan inkomna \r\nansökningar och ge företräde till de ansökningar som bedöms ha \r\nbäst förutsättningar att uppfylla syftet med statsbidraget. \r\nLänsstyrelsen ska vid bedömningen särskilt beakta om ansökan \r\nhar anknytning till ett behov som är identifierat i nationella \r\neller regionala kartläggningar.\r\n\r\nBeslut\r\n\r\n7 § I ett beslut om bidrag ska det anges vilka åtgärder \r\nbidraget beviljas för. Beslutet får avse åtgärder under mer än \r\nett kalenderår. Beslutet om bidrag får förenas med villkor som \r\ni så fall ska framgå av beslutet. I beslutet ska även sista \r\ndag för redovisning enligt 8 § anges.\r\n\r\nRedovisning\r\n\r\n8 § Den som har tagit emot bidrag ska senast vid den tidpunkt \r\nsom anges i beslutet om bidrag lämna en redovisning till \r\nlänsstyrelsen. Redovisningen ska innehålla en redogörelse för \r\nhur de mottagna medlen har använts, de resultat som har \r\nuppnåtts och hur resultaten förhåller sig till syftet med \r\nbidraget samt övriga uppgifter och handlingar som myndigheten \r\nbegär.\r\n\r\n9 § Länsstyrelserna ska utse en länsstyrelse som senast den 1 \r\nmars varje år till regeringen ska lämna en för samtliga \r\nlänsstyrelser samlad redovisning av de bidrag som har betalats \r\nut enligt denna förordning.\r\n\r\nAv redovisningen ska det framgå \r\n\r\n1. vilka kommuner, regioner och kommunalförbund som har fått \r\nbidrag och med vilka belopp,\r\n\r\n2. vad bidragen har använts till, och\r\n\r\n3. en bedömning av bidragens resultat i förhållande till \r\nbidragens syfte enligt 1 §.\r\n\r\n10 § Länsstyrelserna ska vart femte år låta genomföra en \r\nsamlad och oberoende utvärdering av bidraget. Vid \r\nutvärderingen ska det särskilt beaktas hur bidragsgivningen \r\nuppfyller syftet med bidraget.\r\n\r\nAnmälningsskyldighet\r\n\r\n11 § Den som ansöker om eller har beviljats bidrag enligt \r\ndenna förordning ska snarast möjligt till länsstyrelsen anmäla \r\nsådana ändrade förhållanden som kan påverka rätten till eller \r\nstorleken på bidraget. \r\n\r\nHinder mot utbetalning\r\n\r\n12 § Länsstyrelsen får besluta att ett beviljat bidrag helt \r\neller delvis inte ska betalas ut om det finns grund för \r\nåterbetalning enligt 13 §. Beslutet gäller omedelbart.\r\n\r\nÅterbetalning och återkrav\r\n\r\n13 § Mottagaren av ett bidrag är återbetalningsskyldig om\r\n\r\n1. bidraget har lämnats felaktigt eller med ett för högt \r\nbelopp,\r\n\r\n2. bidraget helt eller delvis inte har utnyttjats eller inte \r\nhar använts för det ändamål det har beviljats för,\r\n\r\n3. mottagaren inte har lämnat en sådan redovisning som avses i \r\n8 §, eller\r\n\r\n4. villkor i beslutet inte har följts.\r\n\r\n14 § Länsstyrelsen ska besluta att helt eller delvis kräva \r\ntillbaka bidraget om mottagaren är återbetalningsskyldig \r\nenligt 13 §.\r\n\r\nOm ett belopp som har återkrävts inte betalas i rätt tid, ska \r\ndröjsmålsränta enligt räntelagen (1975:635) tas ut på \r\nbeloppet.\r\n\r\nOm det finns särskilda skäl för det, får länsstyrelsen besluta \r\natt helt eller delvis avstå från ett krav på återbetalning \r\neller ränta.\r\n\r\nÖverklagande\r\n\r\n15 § Beslut enligt denna förordning får inte överklagas.\r\n\r\nBemyndigande\r\n\r\n16 § Länsstyrelsen i Skåne län får meddela föreskrifter om \r\nverkställigheten av denna förordning.",
    "skapadDateTime": "2026-01-02T13:20:29.3871136",
    "uppdateradDateTime": "2026-01-02T13:20:56.9064173",
    "utkastId": null,
    "publicerad": true,
    "publiceradDateTime": "2026-01-02T13:20:56.9064172",
    "arkiverad": false,
    "historisk": false,
    "utkast": false
  },
  "andringsforfattningar": [],
  "skapadDateTime": "2026-01-02T13:20:29.3871129",
  "uppdateradDateTime": "2026-01-02T13:20:56.9062572",
  "publicerad": true,
  "publiceradDateTime": "2026-01-02T13:20:56.9062571",
  "arkiverad": false,
  "historisk": false,
  "utkast": false,
  "dokumenttyp": "SFS"
}