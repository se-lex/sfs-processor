{
  "grundforfattningId": 62351,
  "previousId": 54479,
  "beteckning": "2022:807",
  "beteckningSortable": "2022:807",
  "publiceringsar": "2022",
  "lopnummer": "807",
  "rubrik": "Förordning (2022:807) om statlig ersättning för arbete i etableringsjobb",
  "tidsbegransadDateTime": null,
  "upphavdDateTime": null,
  "upphavdOvergangsbestammelse": false,
  "upphavdDenDagenRegeringenBestammer": false,
  "ikraftDateTime": "2022-09-01T00:00:00",
  "ikraftOvergangsbestammelse": false,
  "ikraftDenDagenRegeringenBestammer": false,
  "notis": false,
  "organisation": {
    "organisationId": 0,
    "namn": "Arbetsmarknadsdepartementet",
    "enhet": "AA",
    "namnOchEnhet": "Arbetsmarknadsdepartementet AA",
    "departementId": 11,
    "myndighetId": null
  },
  "forfattningstypNamn": "Förordning",
  "register": {
    "registerInformationId": 62348,
    "forarbeten": null,
    "eUdirektiv": false,
    "forfattningssamling": null,
    "celexnummer": null,
    "taggar": null,
    "overgangsbestammelserVidTidsbegransning": null,
    "skapadDateTime": "2026-01-02T09:34:41.5684567",
    "uppdateradDateTime": "2026-01-02T09:35:28.6935602",
    "utkastId": null,
    "publicerad": true,
    "publiceradDateTime": "2026-01-02T09:35:28.6935598",
    "arkiverad": false,
    "historisk": false,
    "utkast": false
  },
  "fulltext": {
    "fulltextInformationId": 85171,
    "upphavdGenom": null,
    "andringInford": "t.o.m. SFS 2023:601",
    "omtryck": null,
    "utfardadDateTime": "2022-06-07T00:00:00",
    "ovrigt": null,
    "forfattningstext": "1 § Denna förordning innehåller bestämmelser om den \r\narbetsmarknadspolitiska insatsen statlig ersättning för arbete \r\ni etableringsjobb. \r\n\r\nSyftet med insatsen är att stimulera arbetsgivare att anställa \r\nvissa nyanlända invandrare och vissa långtidsarbetslösa \r\npersoner samt att anställningen i normalfallet ska leda till \r\nen tillsvidareanställning på heltid. \r\n\r\nFörordningen är meddelad med stöd av 8 kap. 7 § \r\nregeringsformen.\r\n\r\n2 § Den statliga ersättning som betalas enligt denna \r\nförordning är en individersättning som betalas till \r\narbetstagaren. Ersättningen utgör samtidigt ett statligt stöd \r\ntill arbetstagarens arbetsgivare. \r\n\r\nOm stöd till en arbetsgivare, i form av individersättning till \r\nen arbetstagare, har betalats ut på felaktig grund eller med \r\nett för högt belopp kan arbetsgivaren i vissa fall vara \r\nskyldig att betala det belopp till staten som felaktigt har \r\nbetalats ut till arbetstagaren.\r\n\r\nStödet får lämnas i enlighet med Europeiska kommissionens \r\nbeslut den 16 maj 2022 i ärende SA.100209 (2022/N).\r\n\r\nVad ett etableringsjobb är\r\n\r\n3 § Med etableringsjobb avses arbeten som omfattas av ett \r\nsådant centralt kollektivavtal om etableringsjobb som \r\nuppfyller kraven i 4 §.\r\n\r\n4 § Ett centralt kollektivavtal om etableringsjobb får ligga \r\ntill grund för ett beslut om rätt till statlig ersättning \r\nenligt denna förordning om avtalet\r\n\r\n1. har getts in till Arbetsförmedlingen,\r\n\r\n2. innehåller uppgifter om referenslöner, det vill säga de \r\nlägsta löner som tillämpas enligt parternas ordinarie \r\nkollektivavtal,\r\n\r\n3. innehåller en uppgift om den lön som ska gälla för \r\netableringsjobb, och\r\n\r\n4. innehåller kontaktuppgifter till de centrala \r\nkollektivavtalsparter som har tecknat kollektivavtalet om \r\netableringsjobb. Förordning (2023:600).\r\n\r\nVem som kan få den statliga ersättningen \r\n\r\n5 § Ersättning kan beviljas den som vid beslutstillfället har \r\nfyllt 20 år, är arbetslös och anmäld som arbetssökande hos \r\nArbetsförmedlingen och som\r\n\r\n1. har varit arbetslös, eller deltagit i ett \r\narbetsmarknadspolitiskt program, på heltid under minst 24 av \r\nde 27 månaderna närmast före dagen för ansökan,\r\n\r\n2. är anvisad till det arbetsmarknadspolitiska programmet \r\netableringsinsatser för vissa nyanlända invandrare enligt \r\nförordningen (2017:820) om etableringsinsatser för vissa \r\nnyanlända invandrare, eller\r\n\r\n3. inom de senaste 36 månaderna före dagen för ansökan har \r\nbeviljats \r\n\r\na) uppehållstillstånd enligt\r\n\r\n- 5 kap. 1, 2, 3, 3 a, 4 eller 6 § \r\nutlänningslagen (2005:716) eller motsvarande äldre \r\nbestämmelser,\r\n\r\n- 12 kap. 18 § utlänningslagen, eller\r\n\r\n- 21 eller 22 kap. utlänningslagen, eller\r\n\r\nb) uppehållskort i egenskap av familjemedlem till en EES-\r\nmedborgare efter ansökan enligt 3 a kap. 10 § utlänningslagen.\r\n\r\nErsättning får inte beviljas enligt första stycket 2-3 till en \r\narbetssökande som redan har fått ersättning enligt denna \r\nförordning.\r\n\r\n6 § Vid tillämpning av bestämmelserna om tidsperioder i 5 § \r\nförsta stycket ska det bortses från tid som den arbetssökande \r\nhar varit förhindrad att arbeta på grund av vård av eget barn \r\nsom inte har fyllt två år eller, om barnet är adopterat, i två \r\når efter barnets ankomst till familjen. \r\n\r\n7 § Om en sökande har beviljats ersättning och anställningen \r\npå grund av förhållanden som beror på arbetsgivaren har pågått \r\nkortare tid än 24 månader, får ersättning lämnas för \r\nanställning hos en annan arbetsgivare under den återstående \r\ntid som ersättning som längst får lämnas utan att den sökande \r\npå nytt uppfyller de krav för ersättning som anges i 5 §. \r\n\r\nFörutsättningar för att ersättning ska kunna beviljas\r\n\r\n8 § Statlig ersättning för arbete i etableringsjobb får bara \r\nbeviljas för sådana arbeten som avses i 3 § som är \r\nheltidsanställningar med en månadslön som betalas ut \r\nelektroniskt.\r\n\r\nMånadslönen ska utgöras av produkten av\r\n\r\n- 7 374 kronor och\r\n\r\n- kvoten mellan inkomstbasbeloppet enligt 58 kap. 26 och 27 §§ \r\nsocialförsäkringsbalken för det år som statlig ersättning \r\nbeviljas för och inkomstbasbeloppet för kalenderåret 2023.\r\n\r\nDen omräknade månadslönen ska avrundas till helt krontal.\r\nFörordning (2023:600).\r\n\r\n8 a § Om arbetstagaren utnyttjar en rätt till ledighet enligt \r\nlag eller kollektivavtal krävs för rätt till ersättning att \r\nlönen minskas proportionellt mot minskningen av arbetstiden.\r\nFörordning (2023:600).\r\n\r\n9 § Anställningen får inte ha påbörjats före beslutet om rätt \r\ntill ersättning. \r\n\r\n10 § Statlig ersättning för arbete i etableringsjobb får bara \r\nbeviljas för arbete hos en arbetsgivare som är registrerad som \r\narbetsgivare hos Skatteverket.\r\n\r\nNär ersättning inte får beviljas\r\n\r\n11 § Statlig ersättning för arbete i etableringsjobb får inte \r\nbeviljas om \r\n\r\n1. de parter som slutit det aktuella kollektivavtalet om \r\netableringsjobb har meddelat Arbetsförmedlingen att de är \r\neniga om att den aktuella anställningen inte är förenlig med \r\ndet kollektivavtalet, eller\r\n\r\n2. de parter som slutit det aktuella kollektivavtalet inte har \r\nyttrat sig och det finns särskild anledning att anta att \r\ninsatsen inte kommer att leda till en tillsvidareanställning. \r\n\r\n12 § Ersättning får inte beviljas för arbete hos en \r\narbetsgivare som\r\n\r\n1. senare än 12 månader före den aktuella anställningen har \r\nsagt upp en eller flera anställda på grund av arbetsbrist inom \r\ndet avtalsområde och på den driftsenhet där den anställde är \r\ntänkt att placeras,\r\n\r\n2. har näringsförbud, skatte- eller avgiftsskulder som har \r\nlämnats till Kronofogdemyndigheten för indrivning eller en \r\nbetalningsanmärkning som inte är obetydlig, eller\r\n\r\n3. utgör eller är en del av ett företag som är föremål för \r\nbetalningskrav på grund av ett beslut av Europeiska \r\nkommissionen som förklarar ett stöd olagligt och oförenligt \r\nmed den inre marknaden. \r\n\r\nVid tillämpningen av första stycket 3 har ordet företag samma \r\nbetydelse som i artikel 107.1 i fördraget om Europeiska \r\nunionens funktionssätt.\r\n\r\nDen statliga ersättningens storlek och ersättningsperiodens \r\nlängd\r\n\r\n13 § Ersättningen bestäms utifrån anställningens \r\nersättningsnivå och utbetalad lön. \r\n\r\nMed utbetalad lön avses i denna förordning kontant ersättning \r\nsom har betalats ut av arbetsgivaren och som ligger till grund \r\nför beräkning av arbetsgivaravgifter.\r\n\r\n14 § Anställningens ersättningsnivå baseras på den referenslön \r\nsom framgår av det tillämpliga kollektivavtalet. Referenslönen \r\nska räknas om för varje kalenderår.\r\n\r\nDen omräknade referenslönen ska utgöras av produkten av\r\n\r\n- den tillämpliga referenslönen och\r\n\r\n- kvoten mellan inkomstbasbeloppet enligt 58 kap. 26 och 27 §§ \r\nsocialförsäkringsbalken för det år som ersättningsnivån ska \r\nfastställas för och inkomstbasbeloppet för det år som \r\nreferenslönen avser enligt det tillämpliga kollektivavtalet.\r\n\r\nDen omräknade referenslönen ska avrundas till helt krontal.\r\nFörordning (2023:600).\r\n\r\n14 a § Anställningens ersättningsnivå är \r\n\r\n- 8 778 kronor i det fall referenslönen ligger mellan 16 152 \r\noch 19 613 kronor, \r\n\r\n- 12 239 kronor i det fall referenslönen ligger mellan 19 614 \r\noch 20 766 kronor, \r\n\r\n- 13 393 kronor i det fall referenslönen ligger mellan 20 767 \r\noch 21 920 kronor, \r\n\r\n- 14 404 kronor i det fall referenslönen ligger mellan 21 921 \r\noch 23 074 kronor, och \r\n\r\n- 15 162 kronor i det fall referenslönen är 23 075 kronor \r\neller mer.\r\n\r\nErsättningsnivå och intervall för referenslön ska räknas om \r\nför varje kalenderår. Varje belopp i första stycket ska då \r\nutgöras av produkten av\r\n\r\n- beloppet och\r\n\r\n- kvoten mellan inkomstbasbeloppet enligt 58 kap. 26 och 27 §§ \r\nsocialförsäkringsbalken för det år som ersättningsnivån ska \r\nfastställas för och inkomstbasbeloppet för kalenderåret 2023.\r\n\r\nDe omräknade beloppen ska avrundas till hela krontal.\r\nFörordning (2023:600).\r\n\r\n15 § För en månad där den lön som gäller enligt 8 § andra och \r\ntredje styckena eller mer har betalats ut ska ersättningen \r\nmotsvara den ersättningsnivå som har fastställts för \r\nanställningen. För en månad där mindre har betalats ut i lön \r\nska ersättningen motsvara ersättningsnivån minskad med samma \r\nandel som den andel med vilken den utbetalade lönen \r\nunderstiger den lön som gäller enligt 8 § andra och tredje \r\nstyckena. Förordning (2023:600).\r\n\r\n16 § Ersättningen lämnas som längst för totalt 24 månader. \r\nErsättningen får aldrig lämnas för tid efter utgången av det \r\når som arbetstagaren uppnår riktåldern för pension.\r\nFörordning (2023:601).\r\n\r\nHur man ansöker om den statliga ersättningen\r\n\r\n17 § En ansökan om statlig ersättning för arbete i \r\netableringsjobb ska ges in till Arbetsförmedlingen.\r\n\r\nAnsökan ska minst innehålla\r\n\r\n1. arbetstagarens person- och kontaktuppgifter,\r\n\r\n2. arbetsgivarens organisationsnummer,\r\n\r\n3. ett åtagande från arbetstagaren att omgående anmäla \r\nförändringar som kan påverka rätten till den statliga \r\nersättningen eller ersättningens storlek, och\r\n\r\n4. ett intyg från arbetsgivaren som uppfyller villkoren i \r\n18 §.\r\n\r\n18 § Det arbetsgivarintyg som ska bifogas en ansökan om \r\nstatlig ersättning för arbete i etableringsjobb ska innehålla\r\n\r\n1. namn och person- eller samordningsnummer på den person som \r\nska anställas,\r\n\r\n2. arbetsgivarens organisationsnummer och kontaktuppgifter,\r\n\r\n3. uppgifter om tillämpligt centralt kollektivavtal om \r\netableringsjobb och om tillämplig referenslön för den aktuella \r\nanställningen samt kontakt-uppgifter till de centrala \r\nkollektivavtalsparterna och i förekommande fall till den \r\nlokala arbetstagarorganisationen,\r\n\r\n4. uppgifter om anställningens tillträdesdag och lön,\r\n\r\n5. en försäkran om att arbetsgivaren gör löneutbetalningar \r\nelektroniskt,\r\n\r\n6. en försäkran om att arbetsgivaren inte senare än 12 månader \r\nföre den aktuella anställningen har sagt upp en eller flera \r\nanställda på grund av arbetsbrist inom det avtalsområde och på \r\nden driftsenhet där den anställde ska placeras,\r\n\r\n7. ett åtagande från arbetsgivaren att omgående till \r\nArbetsförmedlingen anmäla förändringar som kan påverka rätten \r\ntill den statliga ersättningen eller ersättningens storlek, \r\noch\r\n\r\n8. en bekräftelse av att arbetsgivaren är medveten om att \r\ndenne kan bli betalningsskyldig för felaktigt utbetalt stöd.\r\n\r\nUppgifter om faktiska förhållanden ska lämnas på heder och \r\nsamvete. Förordning (2023:600).\r\n\r\nPrövning av rätten till den statliga ersättningen \r\n\r\n19 § Arbetsförmedlingen prövar frågor om rätt till ersättning \r\noch fastställer den ersättningsnivå som ska ligga till grund \r\nför ersättningen.\r\n\r\n20 § Arbetsförmedlingen ska pröva en ansökan om ersättning \r\nskyndsamt. \r\n\r\nEtt beslut om rätt till ersättning får dock inte fattas \r\ntidigare än sju arbetsdagar från det att ansökan och \r\narbetsgivarintyget kom in till myndigheten. \r\n\r\n21 § I ett beslut om rätt till ersättning ska \r\nArbetsförmedlingen ange\r\n\r\n1. arbetsgivarens organisationsnummer,\r\n\r\n2. vilken ersättningsnivå som ska gälla, och\r\n\r\n3. för vilken period som ersättningen ska betalas.\r\n\r\n22 § Vid ändrade förhållanden eller om Arbetsförmedlingen på \r\nannan grund har anledning att anta att ersättning betalas ut \r\npå felaktig grund eller med fel belopp ska Arbetsförmedlingen \r\ngöra en förnyad prövning av rätten till ersättning.\r\n\r\n22 a § Om den tillämpliga referenslönen för den aktuella \r\nanställningen ändras på något annat sätt än genom den årliga \r\nomräkningen ska Arbetsförmedlingen ompröva ersättningsnivån.\r\nFörordning (2023:600).\r\n\r\n23 § Arbetsförmedlingen ska underrätta arbetstagaren, \r\narbetsgivaren, de partsorganisationer som avses i 18 § första \r\nstycket 3 och Försäkringskassan om ett beslut om att \r\nArbetsförmedlingen\r\n\r\n1. har beslutat att bevilja rätt till ersättning, \r\n\r\n2. har ändrat ett beslut om rätt till ersättning efter en \r\nprövning enligt 22 §, \r\n\r\n3. ändrar ersättningsnivån genom en årlig omräkning, eller\r\n\r\n4. ändrar ersättningsnivån efter en prövning enligt 22 a §.\r\nFörordning (2023:600).\r\n\r\nFastställande av storleken på och utbetalning av den statliga \r\nersättningen\r\n\r\n24 § Försäkringskassan hanterar utbetalning av ersättningen \r\noch fastställer hur stort belopp som ska betalas ut vid varje \r\nenskild utbetalning.\r\n\r\n25 § Ersättningen betalas ut månadsvis i efterskott. \r\n\r\n26 § Försäkringskassan ska före varje utbetalning kontrollera \r\nmot inhämtade uppgifter från Skatteverkets beskattningsdatabas \r\nhur mycket utbetalad lön som arbetsgivaren har redovisat för \r\nden aktuella arbetstagaren den aktuella månaden. \r\n\r\nFörsäkringskassan ska därefter betala ut den statliga \r\nersättningen i enlighet med Arbetsförmedlingens beslut om rätt \r\ntill ersättning och det som anges i 15 §.\r\n\r\nÅterbetalning och återkrav \r\n\r\nÅterkrav mot arbetsgivaren\r\n\r\n27 § Om en arbetsgivare har fått statligt stöd i form av \r\nindividersättning till en arbetstagare och ersättningen har \r\nbeviljats på felaktig grund eller på en för hög nivå, ska \r\narbetsgivaren till staten betala ett belopp som motsvarar det \r\nsom felaktigt har betalats ut.\r\n\r\nOm stöd till en arbetsgivare, i form av individersättning till \r\nen arbetstagare, har betalats ut för tid efter utgången av det \r\når som arbetstagaren uppnådde riktåldern för pension är dock \r\narbetsgivaren betalningsskyldig endast om arbetsgivaren insett \r\neller skäligen borde ha insett felet. Detsamma gäller om stöd \r\nhar betalats ut till en arbetstagare som inte uppfyller \r\nförutsättningarna i 5-7 §§. Förordning (2023:601).\r\n\r\n28 § Om en arbetsgivare är betalningsskyldig enligt 27 § ska \r\nArbetsförmedlingen besluta att återkräva det belopp \r\narbetsgivaren är skyldig att betala.\r\n\r\nÅterkrav mot arbetstagaren\r\n\r\n29 § Om ersättning till en arbetstagare har betalats ut på \r\nfelaktig grund eller med ett för högt belopp till följd av ett \r\nbeslut som har fattats av Arbetsförmedlingen är arbetstagaren \r\nåterbetalningsskyldig, om arbetstagaren har förorsakat den \r\nfelaktiga utbetalningen genom att lämna oriktiga uppgifter \r\neller inte anmäla ändrade förhållanden.\r\n\r\nDetta gäller under förutsättning att arbetsgivaren inte är \r\nbetalningsskyldig enligt 27 §.\r\n\r\n30 § Om en arbetstagare är återbetalningsskyldig enligt 29 § \r\nska Arbetsförmedlingen besluta att återkräva det felaktigt \r\nutbetalda beloppet. \r\n\r\nOm det med hänsyn till arbetstagarens personliga eller \r\nekonomiska förhållanden eller andra omständigheter finns \r\nsärskilda skäl för det, får Arbetsförmedlingen helt eller \r\ndelvis avstå från krav på återbetalning.\r\n\r\n31 § Om ersättning till en arbetstagare har betalats ut på \r\nfelaktig grund eller med ett för högt belopp till följd av ett \r\nbeslut som har fattats av Försäkringskassan är arbetstagaren \r\nåterbetalningsskyldig, om arbetstagaren har förorsakat den \r\nfelaktiga utbetalningen genom att lämna oriktiga uppgifter \r\neller inte anmäla ändrade förhållanden.\r\n\r\nDetsamma gäller om ersättning i annat fall har lämnats \r\nfelaktigt eller med för högt belopp och arbetstagaren har \r\ninsett eller skäligen borde ha insett felet.\r\n\r\n32 § Om en arbetstagare är återbetalningsskyldig enligt 31 § \r\nska Försäkringskassan besluta att återkräva det felaktigt \r\nutbetalda beloppet.\r\n\r\nOm det med hänsyn till arbetstagarens personliga eller \r\nekonomiska förhållanden eller andra omständigheter finns \r\nsärskilda skäl för det, får Försäkringskassan helt eller \r\ndelvis avstå från krav på återbetalning. \r\n\r\n33 § Vid återkrav enligt 32 § får Försäkringskassan, vid en \r\nsenare utbetalning av ersättning enligt denna förordning, \r\nbesluta att dra av ett skäligt belopp i avräkning på det som \r\nhar betalats ut för mycket.\r\n\r\nGemensamma bestämmelser\r\n\r\n34 § Vid återkrav får den myndighet som har fattat beslutet om \r\nåterkrav bevilja anstånd med betalningen eller träffa avtal \r\nmed den återbetalningsskyldige om en avbetalningsplan. \r\nMyndigheten ska i så fall ta ut ränta på det obetalda \r\nbeloppet. Ränta ska tas ut från den dag då anståndet \r\nbeviljades eller avtalet om avbetalningsplan träffades, dock \r\ninte för tid innan det återkrävda beloppet skulle ha betalats. \r\nRänta ska tas ut efter en räntesats som vid varje tidpunkt \r\növerstiger statens utlåningsränta med två procentenheter. \r\n\r\n35 § Om ett belopp som har återkrävts inte betalas i rätt tid, \r\nska dröjsmålsränta enligt räntelagen (1975:635) tas ut på \r\nbeloppet. Detsamma gäller när den återbetalningsskyldige har \r\nbeviljats anstånd med betalningen eller träffat ett avtal om \r\nen avbetalningsplan och betalningen inte sker inom den tid som \r\nföljer av beslutet om anstånd eller av avtalet. \r\n\r\n36 § Det som anges i 33 och 34 §§ om avräkning och anstånd \r\ngäller även ränta enligt 34 och 35 §§. \r\n\r\nOmprövning och överklagande\r\n\r\n37 § Arbetsförmedlingens beslut enligt denna förordning ska \r\nomprövas hos myndighetens centrala enhet för omprövning om det \r\nbegärs av den som beslutet gäller. Vid omprövningen får \r\nbeslutet inte ändras till den enskildes nackdel. \r\n\r\nEn begäran om omprövning ska vara skriftlig och ges in till \r\nArbetsförmedlingen. Begäran ska ha kommit in till \r\nArbetsförmedlingen inom tre veckor från den dag då den som \r\nbegär omprövning fick del av beslutet. \r\n\r\nOm ett beslut överklagas innan det har omprövats, ska \r\növerklagandet anses som en begäran om omprövning. \r\n\r\n38 § I 40 § förvaltningslagen (2017:900) finns bestämmelser om \r\növerklagande till allmän förvaltningsdomstol.\r\n\r\nAv Arbetsförmedlingens beslut är det endast beslut enligt 37 § \r\nom omprövning av beslut om rätt till ersättning enligt 3-14 a, \r\n16-18 och 20-22 a §§ som får överklagas. Förordning (2023:600).\r\n\r\nBemyndiganden\r\n\r\n39 § Arbetsförmedlingen får meddela föreskrifter om \r\nverkställigheten av denna förordning i frågor som \r\nArbetsförmedlingen beslutar om. \r\n\r\n40 § Försäkringskassan får, efter att ha gett \r\nArbetsförmedlingen tillfälle att yttra sig, meddela \r\nföreskrifter om verkställigheten av denna förordning i frågor \r\nsom Försäkringskassan beslutar om.\r\n\r\n\r\nÖvergångsbestämmelser\r\n\r\n2023:601\r\n\r\n1. Denna förordning träder i kraft den 1 januari 2026.\r\n\r\n2. Äldre föreskrifter gäller fortfarande för den som har fyllt \r\n66 år före ikraftträdandet.",
    "skapadDateTime": "2026-01-02T09:34:41.5684548",
    "uppdateradDateTime": "2026-01-02T09:35:28.6939637",
    "utkastId": null,
    "publicerad": true,
    "publiceradDateTime": "2026-01-02T09:35:28.6939635",
    "arkiverad": false,
    "historisk": false,
    "utkast": false
  },
  "andringsforfattningar": [
    {
      "andringsforfattningId": 645431,
      "beteckning": "2023:600",
      "anteckningar": "ändr. 4, 8, 14, 15, 16, 18, 23, 27, 38 §§; nya 8 a, 14 a, 22 a §§",
      "ikraftDateTime": "2024-01-01T00:00:00",
      "ikraftOvergangsbestammelse": false,
      "ikraftDenDagenRegeringenBestammer": false,
      "forarbeten": null,
      "rubrik": "Förordning (2023:600) om ändring i förordningen (2022:807) om statlig ersättning för arbete i etableringsjobb",
      "lopnummer": "600",
      "celexnummer": null,
      "bihangsuppgifterTillAldreGrundforfattningar": null,
      "publiceringsar": "2023",
      "eUdirektiv": false,
      "skapadDateTime": "2026-01-02T09:34:41.5836479",
      "uppdateradDateTime": "2026-01-02T09:35:28.6944995",
      "utkastId": null,
      "publicerad": true,
      "borttagen": false,
      "publiceradDateTime": "2026-01-02T09:35:28.6944992",
      "arkiverad": false,
      "historisk": false,
      "utkast": false
    },
    {
      "andringsforfattningId": 645432,
      "beteckning": "2023:601",
      "anteckningar": "ändr. 16, 27 §§",
      "ikraftDateTime": "2026-01-01T00:00:00",
      "ikraftOvergangsbestammelse": true,
      "ikraftDenDagenRegeringenBestammer": false,
      "forarbeten": null,
      "rubrik": "Förordning (2023:601) om ändring i förordningen (2022:807) om statlig ersättning för arbete i etableringsjobb",
      "lopnummer": "601",
      "celexnummer": null,
      "bihangsuppgifterTillAldreGrundforfattningar": null,
      "publiceringsar": "2023",
      "eUdirektiv": false,
      "skapadDateTime": "2026-01-02T09:34:41.5836485",
      "uppdateradDateTime": "2026-01-02T09:35:28.6945429",
      "utkastId": null,
      "publicerad": true,
      "borttagen": false,
      "publiceradDateTime": "2026-01-02T09:35:28.6945427",
      "arkiverad": false,
      "historisk": false,
      "utkast": false
    }
  ],
  "skapadDateTime": "2026-01-02T09:34:41.5684467",
  "uppdateradDateTime": "2026-01-02T09:35:28.6926321",
  "publicerad": true,
  "publiceradDateTime": "2026-01-02T09:35:28.6926314",
  "arkiverad": false,
  "historisk": false,
  "utkast": false,
  "dokumenttyp": "SFS"
}