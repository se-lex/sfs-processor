{
  "grundforfattningId": 62198,
  "previousId": 61907,
  "beteckning": "2019:525",
  "beteckningSortable": "2019:525",
  "publiceringsar": "2019",
  "lopnummer": "525",
  "rubrik": "Förordning (2019:525) om statligt stöd för installation av laddningspunkter för elfordon",
  "tidsbegransadDateTime": null,
  "upphavdDateTime": null,
  "upphavdOvergangsbestammelse": false,
  "upphavdDenDagenRegeringenBestammer": false,
  "ikraftDateTime": "2019-07-15T00:00:00",
  "ikraftOvergangsbestammelse": false,
  "ikraftDenDagenRegeringenBestammer": false,
  "notis": false,
  "organisation": {
    "organisationId": 0,
    "namn": "Klimat- och näringslivsdepartementet",
    "enhet": null,
    "namnOchEnhet": "Klimat- och näringslivsdepartementet",
    "departementId": 31,
    "myndighetId": null
  },
  "forfattningstypNamn": "Förordning",
  "register": {
    "registerInformationId": 62195,
    "forarbeten": null,
    "eUdirektiv": false,
    "forfattningssamling": null,
    "celexnummer": null,
    "taggar": null,
    "overgangsbestammelserVidTidsbegransning": null,
    "skapadDateTime": "2025-12-05T10:35:51.1792959",
    "uppdateradDateTime": "2025-12-08T14:19:41.385497",
    "utkastId": null,
    "publicerad": true,
    "publiceradDateTime": "2025-12-08T14:19:41.3854968",
    "arkiverad": false,
    "historisk": false,
    "utkast": false
  },
  "fulltext": {
    "fulltextInformationId": 85018,
    "upphavdGenom": null,
    "andringInford": "t.o.m. SFS 2025:1456",
    "omtryck": null,
    "utfardadDateTime": "2019-06-27T00:00:00",
    "ovrigt": null,
    "forfattningstext": "1 § För omställningen till hållbara transporter i Sverige får \r\nNaturvårdsverket, om det finns medel, ge statligt stöd i form \r\nav bidrag enligt denna förordning för installation av \r\nladdningspunkter för elfordon.\r\n\r\nFörordningen är meddelad med stöd av \r\n\r\n- 8 kap. 11 § regeringsformen i fråga om 23 §, och\r\n\r\n- 8 kap. 7 § regeringsformen i fråga om övriga bestämmelser.\r\n\r\nOrdförklaringar\r\n\r\n2 § /Upphör att gälla U:2026-02-01/\r\nI denna förordning betyder \r\n\r\nelfordon: elbilar och laddhybridbilar som är laddningsbara \r\nfrån elnätet,\r\n\r\nladdningspunkt: ett gränssnitt där ett elfordon i taget kan \r\nladdas. \r\n\r\nI övrigt har ord och uttryck i förordningen samma betydelse \r\nsom i kommissionens förordning (EU) 2023/2831 av den \r\n13 december 2023 om tillämpningen av artiklarna 107 och 108 i \r\nfördraget om Europeiska unionens funktionssätt på stöd av \r\nmindre betydelse och kommissionens förordning (EU) nr 651/2014 \r\nav den 17 juni 2014 genom vilken vissa kategorier av stöd \r\nförklaras förenliga med den inre marknaden enligt \r\nartiklarna 107 och 108 i fördraget. Förordning (2024:381).\r\n\r\n2 § /Träder i kraft I:2026-02-01/\r\nI denna förordning betyder\r\n\r\n1. elfordon: lätta lastbilar och personbilar enligt lagen \r\n(2001:559) om vägtrafikdefinitioner som är klassificerade i \r\nutsläppsklass El eller Laddhybrid enligt 32 § \r\navgasreningslagen (2011:318), \r\n\r\n2. laddningspunkt: ett fast gränssnitt, med anslutning till \r\nelnätet, som\r\n\r\na) möjliggör överföring av el till ett elfordon, \r\n\r\nb) kan ladda endast ett elfordon åt gången, även om den har \r\nflera anslutningsdon, och \r\n\r\nc) utesluter anordningar med en uteffekt på högst 3,7 kilowatt \r\nvars primära syfte inte är laddning av elfordon.\r\n\r\nI övrigt har ord och uttryck i förordningen samma betydelse \r\nsom i \r\n\r\n- kommissionens förordning (EU) nr 651/2014 av den 17 juni \r\n2014 genom vilken vissa kategorier av stöd förklaras förenliga \r\nmed den inre marknaden enligt artiklarna 107 och 108 i \r\nfördraget, och \r\n\r\n- kommissionens förordning (EU) 2023/2831 av den 13 december \r\n2023 om tillämpningen av artiklarna 107 och 108 i fördraget om \r\nEuropeiska unionens funktionssätt på stöd av mindre betydelse.\r\nFörordning (2025:1456).\r\n\r\nFörutsättningar för bidrag\r\n\r\n3 § /Upphör att gälla U:2026-02-01/\r\nBidrag får endast ges för laddningspunkter som, när de har \r\ninstallerats,\r\n\r\n1. finns på en fastighet som den som ansöker om bidraget äger \r\neller innehar med särskild rätt,\r\n\r\n2. är placerade vid en bostad eller en arbetsplats och är \r\navsedda att huvudsakligen användas av dem som bor i bostaden \r\neller av dem som är anställda på arbetsplatsen,\r\n\r\n3. är installerade av ett sådant elinstallationsföretag eller \r\nen sådan elinstallatör som avses i elsäkerhetslagen \r\n(2016:732), och\r\n\r\n4. är förberedda för elmätning och debitering av elkostnad och \r\nutrustas med minst de uttag eller anslutningsdon för elfordon \r\nav typ 2 som beskrivs i standarden EN 62196-2 eller av typ \r\nCombo 2 som beskrivs i standarden EN 62196-3.\r\n\r\n3 § /Träder i kraft I:2026-02-01/\r\nBidrag får endast ges för laddningspunkter som, när de har \r\ninstallerats,\r\n\r\n1. finns på en fastighet som den som ansöker om bidraget äger \r\neller innehar med särskild rätt, \r\n\r\n2. är avsedda för att ladda elfordon som används av\r\n\r\na) boende på eller vid fastigheten, \r\n\r\nb) besökare eller uppdragstagare till boende på eller vid \r\nfastigheten, \r\n\r\nc) en juridisk person som bedriver verksamhet på eller vid \r\nfastigheten, \r\n\r\nd) anställda hos en juridisk person som bedriver verksamhet på \r\neller vid fastigheten eller uppdragstagare åt en sådan \r\njuridisk person, eller \r\n\r\ne) kunder, tjänstemottagare eller andra besökare till en \r\njuridisk person som bedriver verksamhet på eller vid \r\nfastigheten, \r\n\r\n3. är installerade av ett sådant elinstallationsföretag eller \r\nen sådan elinstallatör som avses i elsäkerhetslagen \r\n(2016:732), \r\n\r\n4. är utformade i enlighet med \r\n\r\na) de tekniska specifikationer som fastställts enligt \r\nartikel 21 och bilaga II i Europaparlamentets och rådets \r\nförordning (EU) 2023/1804 av den 13 september 2023 om \r\nutbyggnad av infrastruktur för alternativa drivmedel och om \r\nupphävande av direktiv 2014/94/EU, eller\r\n\r\nb) europeiska standarder, om sådana tekniska specifikationer \r\nsom avses i a inte fastställts, och\r\n\r\n5. är förberedda för elmätning och debitering av elkostnad.\r\nFörordning (2025:1456).\r\n\r\n4 § /Upphör att gälla U:2026-02-01/\r\nBidrag till företag får endast ges i enlighet med de \r\nvillkor som anges i kapitel I och artikel 56 i kommissionens \r\nförordning (EU) nr 651/2014 eller i kommissionens förordning \r\n(EU) 2023/2831. Förordning (2024:381).\r\n\r\n4 § /Träder i kraft I:2026-02-01/\r\nBidrag till företag får endast ges i enlighet med de \r\nvillkor som anges i kapitel I och artikel 36a i kommissionens \r\nförordning (EU) nr 651/2014, om bidraget avser \r\nladdningspunkter som när de installerats är avsedda att \r\nanvändas för att ladda elfordon som används av boende, \r\nföretaget eller företagets anställda eller uppdragstagare. \r\n\r\nI fall där bidraget avser laddningspunkter som när de har \r\ninstallerats är avsedda för att ladda elfordon som används av \r\nandra personer än de som anges i första stycket får bidrag \r\ntill företag också lämnas i enlighet med kommissionens \r\nförordning (EU) 2023/2831. Förordning (2025:1456).\r\n\r\n4 a § Om uppgifter om ett stöd till ett företag ska \r\noffentliggöras enligt artikel 9 i kommissionens förordning \r\n(EU) nr 651/2014, får stödet endast beviljas om företaget \r\nsamtycker till offentliggörandet. Förordning (2021:1279).\r\n\r\n4 b § /Träder i kraft I:2026-02-01/\r\nBidrag får inte ges till någon som \r\n\r\n1. är i likvidation, försatt i konkurs eller genomgår \r\nföretagsrekonstruktion, \r\n\r\n2. har skatte- eller avgiftsskulder eller andra skulder som \r\nhar överlämnats till Kronofogdemyndigheten och som vid \r\nindrivning handläggs som allmänt mål, eller \r\n\r\n3. har en skuld som inte betalats i rätt tid och som avser \r\nåterkrav av bidrag som lämnats av Naturvårdsverket.\r\nFörordning (2025:1456).\r\n\r\n5 § /Upphör att gälla U:2026-02-01/\r\nBidrag får inte ges till åtgärder som \r\n\r\n1. måste genomföras för att uppfylla en skyldighet enligt lag \r\neller annan författning eller enligt villkor i ett tillstånd, \r\neller\r\n\r\n2. berättigar till bidrag enligt förordningen (2017:1318) om \r\nbidrag till privatpersoner för installation av laddningspunkt \r\ntill elfordon.\r\n\r\n5 § /Träder i kraft I:2026-02-01/\r\nBidrag får inte ges till åtgärder som\r\n\r\n1. måste genomföras för att uppfylla en skyldighet enligt lag \r\neller annan författning eller enligt villkor i ett tillstånd, \r\neller\r\n\r\n2. berättigar till skattereduktion för installation av grön \r\nteknik enligt 67 kap. inkomstskattelagen (1999:1229).\r\nFörordning (2025:1456).\r\n\r\nBidragsberättigande kostnader\r\n\r\n6 § /Upphör att gälla U:2026-02-01/\r\nBidragsberättigande kostnader är material- och \r\narbetskostnader för åtgärder som vidtas efter att denna \r\nförordning trätt i kraft och som behövs för att installera en \r\nladdningspunkt, såsom kostnader för laddbox och framdragning \r\nav el.\r\n\r\nArbetskostnader är bidragsberättigande endast om de avser \r\narbete som utförs av någon som är godkänd för F-skatt eller, i \r\nfråga om ett utländskt företag, har ett intyg eller en annan \r\nhandling som visar att företaget genomgår motsvarande kontroll \r\ni fråga om skatter och avgifter i sitt hemland.\r\n\r\n6 § /Träder i kraft I:2026-02-01/\r\nBidragsberättigande kostnader är material- och \r\narbetskostnader för åtgärder som vidtas och som behövs för att \r\ninstallera en laddningspunkt, som kostnader för laddbox, \r\nframdragning av el och effektförsörjning. Som \r\nbidragsberättigande kostnader räknas inte kostnader för att \r\ninstallera en begagnad laddningspunkt. \r\n\r\nArbetskostnader är bidragsberättigande endast om de avser \r\narbete som utförs av någon som är godkänd för F-skatt, eller, \r\ni fråga om ett utländskt företag, har ett intyg eller annan \r\nhandling som visar att företaget genomgår motsvarande kontroll \r\ni fråga om skatter och avgifter i sitt hemland.\r\nFörordning (2025:1456).\r\n\r\n7 § En kostnad för vilken offentligt stöd har getts är inte \r\nbidragsberättigande.\r\n\r\nBidragets storlek\r\n\r\n8 § /Upphör att gälla U:2026-02-01/\r\nBidrag får ges som ett engångsbelopp med högst 50 procent \r\nav de bidragsberättigande kostnaderna, dock högst \r\n15 000 kronor per laddningspunkt.\r\n\r\n8 § /Träder i kraft I:2026-02-01/\r\nBidrag får ges med högst 50 procent av de \r\nbidragsberättigande kostnaderna, dock högst 15 000 kronor per \r\nladdningspunkt. Förordning (2025:1456).\r\n\r\n8 a § /Träder i kraft I:2026-02-01/\r\nInom ramen för ett konkurrensutsatt förfarande får \r\nNaturvårdsverket bestämma att bidrag får ges med en högre \r\nandel av de bidragsberättigande kostnaderna och med ett högre \r\nbelopp än vad som anges i 8 §. Förordning (2025:1456).\r\n\r\nAnsökan om bidrag\r\n\r\n9 § /Upphör att gälla U:2026-02-01/\r\nEn ansökan om bidrag ska innehålla\r\n\r\n1. uppgifter om sökanden och på vilken fastighet \r\nladdningspunkten ska installeras,\r\n\r\n2. uppgifter om när åtgärden har utförts eller är avsedd att \r\nutföras,\r\n\r\n3. uppgifter som visar att kraven i 3 § och 6 § andra stycket \r\när uppfyllda,\r\n\r\n4. en förteckning över kostnaderna för att genomföra åtgärden \r\noch hur stor andel av kostnaderna som det söks bidrag för,\r\n\r\n5. specificerade skriftliga underlag som styrker kostnaden för \r\nde åtgärder som har utförts när ansökan görs, och\r\n\r\n6. en upplysning om huruvida sökanden har sökt eller fått \r\nannat statligt stöd eller stöd från Europeiska unionen för \r\nsamma åtgärd.\r\n\r\n9 § /Träder i kraft I:2026-02-01/\r\nEn ansökan om bidrag ska innehålla\r\n\r\n1. uppgifter om sökanden och på vilken fastighet \r\nladdningspunkten ska eller har installerats,\r\n\r\n2. uppgifter om när åtgärden har utförts eller är avsedd att \r\nutföras, \r\n\r\n3. uppgifter som visar att kraven i 3 § och 6 § andra stycket \r\när uppfyllda eller ett intyg om att kraven kommer att \r\nuppfyllas, \r\n\r\n4. en förteckning över kostnaderna för att genomföra åtgärden \r\noch hur stor andel av kostnaderna som det söks bidrag för, \r\n\r\n5. specificerade skriftliga underlag som styrker kostnaden för \r\nde åtgärder som har utförts när ansökan görs, och\r\n\r\n6. en upplysning om huruvida sökanden har sökt eller fått \r\nannat statligt stöd eller stöd från Europeiska unionen för \r\nsamma åtgärd. \r\n\r\nEn ansökan som avser ett företag ska även innehålla uppgifter \r\nom företagets namn, antal anställda, årsomsättning och \r\nbalansomslutning. \r\n\r\nUppgifterna i ansökan ska lämnas på heder och samvete.\r\nFörordning (2025:1456).\r\n\r\n9 a § /Träder i kraft I:2026-02-01/\r\nNaturvårdsverket får besluta att ansökningar som lämnas \r\ninom ramen för ett konkurrensutsatt förfarande ska innehålla \r\nandra uppgifter än de som anges i 9 §. Förordning (2025:1456).\r\n\r\n10 § /Upphör att gälla U:2026-02-01/\r\nAnsökan ska vara skriftlig och lämnas elektroniskt till \r\nNaturvårdsverket i det formulär som Naturvårdsverket anvisar. \r\n\r\nAnsökan ska lämnas in senast sex månader efter att den åtgärd \r\nsom ansökan avser har utförts.\r\n\r\nEn ansökan som avser stöd enligt kommissionens förordning (EU) \r\nnr 651/2014 ska lämnas in innan arbetet med åtgärden har \r\ninletts.\r\n\r\n10 § /Träder i kraft I:2026-02-01/\r\nEn ansökan ska vara skriftlig och lämnas elektroniskt \r\ntill Naturvårdsverket i det formulär som Naturvårdsverket \r\nanvisar.\r\n\r\nEn ansökan som avser bidrag enligt kommissionens förordning \r\n(EU) nr 651/2014 ska lämnas in innan arbetet med åtgärden har \r\ninletts. Andra ansökningar ska lämnas in senast sex månader \r\nefter att den åtgärd som ansökan avser har utförts.\r\nFörordning (2025:1456).\r\n\r\n10 a § /Träder i kraft I:2026-06-01/\r\nAnsökan ska undertecknas med en sådan avancerad \r\nelektronisk underskrift som avses i artikel 3 i \r\nEuropaparlamentets och rådets förordning (EU) nr 910/2014 av \r\nden 23 juli 2014 om elektronisk identifiering och betrodda \r\ntjänster för elektroniska transaktioner på den inre marknaden \r\noch om upphävande av direktiv 1999/93/EG, i den ursprungliga \r\nlydelsen. Förordning (2025:1456).\r\n\r\n11 § Om ansökan avser bidrag som omfattas av kommissionens \r\nförordning (EU) 2023/2831, ska sökanden lämna en redogörelse \r\nför allt annat stöd \r\n\r\n1. av mindre betydelse som sökanden har tagit emot under den \r\nsenaste treårsperioden, och \r\n\r\n2. som företaget tidigare ansökt om eller beviljats och som \r\navser samma stödberättigande kostnader som ansökan omfattar. \r\nFörordning (2024:381).\r\n\r\n/Rubriken träder i kraft I:2026-02-01/\r\nKonkurrensutsatta anbudsförfaranden\r\n\r\n11 a § /Träder i kraft I:2026-02-01/\r\nNaturvårdsverket får besluta att bidrag ska sökas genom \r\nett konkurrensutsatt anbudsförfarande som uppfyller villkoren \r\ni artikel 2.38 och artikel 36a i kommissionens förordning (EU) \r\nnr 651/2014. Förordning (2025:1456).\r\n\r\n11 b § /Träder i kraft I:2026-02-01/\r\nNaturvårdsverket får besluta om hur urvalet mellan \r\nsökande ska göras vid ett konkurrensutsatt anbudsförfarande. \r\nNaturvårdsverket får också besluta att ytterligare krav än de \r\nsom anges i 3 § ska gälla vid ett sådant förfarande. \r\n\r\nNaturvårdsverket ska offentliggöra urvalskriterierna och \r\neventuella ytterligare krav innan förfarandet inleds. \r\nFörordning (2025:1456).\r\n\r\n11 c § /Träder i kraft I:2026-02-01/\r\nI ärenden där bidrag ges efter ett konkurrensutsatt \r\nanbudsförfarande får en sökande rätta, förtydliga eller \r\nkomplettera en ansökan eller en handling som lämnats in av \r\nsökanden tillsammans med ansökan endast om Naturvårdsverket \r\ntillåter eller begär det.\r\n\r\nEn sådan tillåtelse eller begäran ska vara förenlig med \r\nprinciperna om likabehandling och öppenhet.\r\nFörordning (2025:1456).\r\n\r\n11 d § /Träder i kraft I:2026-02-01/\r\nI ärenden där bidrag ges genom ett konkurrensutsatt \r\nanbudsförfarande ska Naturvårdsverket inte tillämpa det som \r\nföreskrivs om partsinsyn och kommunikation i 10 och 25 §§ \r\nförvaltningslagen (2017:900). Förordning (2025:1456).\r\n\r\nPrövning och beslut om bidrag\r\n\r\n12 § Naturvårdsverket prövar frågor om bidrag.\r\n\r\n12 a § /Träder i kraft I:2026-02-01/\r\nNaturvårdsverket får avslå en ansökan om bidrag, om \r\nNaturvårdsverket enligt 17 § har beslutat att inte betala ut \r\nett tidigare beviljat bidrag eller enligt 19 § har beslutat \r\natt återkräva utbetalat bidrag på grund av omständigheter som \r\nhänför sig till sökanden eller till en företrädare med \r\nväsentligt inflytande över sökanden. Förordning (2025:1456).\r\n\r\n13 § I ett beslut att ge bidrag ska Naturvårdsverket ange\r\n\r\n1. att bidragsmottagaren, på begäran av myndigheten, ska lämna \r\nde uppgifter som krävs för uppföljning och utvärdering av \r\nbidraget, och\r\n\r\n2. de övriga villkor som behövs för att säkerställa att kraven \r\nenligt denna förordning uppfylls och att syftet med bidraget \r\nenligt 1 § tillgodoses.\r\n\r\nOm bidraget avser en åtgärd som inte är utförd, ska \r\nNaturvårdsverket i beslutet ange när åtgärden senast ska vara \r\nutförd.\r\n\r\n13 a § /Upphör att gälla U:2026-01-01/\r\nOm finansieringen helt eller delvis kommer från \r\nEuropeiska unionen ska Naturvårdsverket i ett beslut att ge \r\nbidrag, utöver vad som anges i 13 §, ange att \r\nbidragsmottagaren \r\n\r\n1. ska tillåta Europeiska kommissionen, Europeiska byrån för \r\nbedrägeribekämpning och Europeiska revisionsrätten att utöva \r\nsina rättigheter, däribland att genomföra utredningar, \r\nkontroller på plats och inspektioner, i enlighet med \r\nartikel 129.1 i Europaparlamentets och rådets förordning (EU, \r\nEuratom) 2018/1046 av den 18 juli 2018 om finansiella regler \r\nför unionens allmänna budget, om ändring av förordningarna \r\n(EU) nr 1296/2013, (EU) nr 1301/2013, (EU) nr 1303/2013, (EU) \r\nnr 1304/2013, (EU) nr 1309/2013, (EU) nr 1316/2013, (EU) nr \r\n223/2014, (EU) nr 283/2014 och beslut nr 541/2014/EU samt om \r\nupphävande av förordning (EU, Euratom) nr 966/2012,\r\n\r\n2. ska se till att kraven i 1 även ställs på den som utför \r\neller medverkar till arbetet med åtgärden, \r\n\r\n3. på begäran av Ekonomistyrningsverket ska lämna de uppgifter \r\ntill myndigheten som krävs för att följa upp bidraget samt ge \r\nmyndigheten möjlighet att besöka bidragsmottagaren och där ta \r\ndel av information som behövs för uppföljningen,\r\n\r\n4. bevara dokumentation i enlighet med artikel 132 i \r\nEuropaparlamentets och rådets förordning (EU, Euratom) \r\n2018/1046, och \r\n\r\n5. lämna information om att åtgärden helt eller delvis \r\nfinansieras av medel från Europeiska unionen, i enlighet med \r\nartikel 34.2 i Europaparlamentets och rådets förordning (EU) \r\n2021/241 av den 12 februari 2021 om inrättande av faciliteten \r\nför återhämtning och resiliens. Förordning (2021:1279).\r\n\r\n13 a § /Träder i kraft I:2026-01-01/\r\nOm finansieringen helt eller delvis kommer från \r\nEuropeiska unionen ska Naturvårdsverket i ett beslut att ge \r\nbidrag, utöver vad som anges i 13 §, ange att \r\nbidragsmottagaren\r\n\r\n1. ska tillåta Europeiska kommissionen, Europeiska byrån för \r\nbedrägeribekämpning och Europeiska revisionsrätten att utöva \r\nsina rättigheter, däribland att genomföra utredningar, \r\nkontroller på plats och inspektioner, i enlighet med \r\nartikel 129.1 i Europaparlamentets och rådets förordning (EU, \r\nEuratom) 2018/1046 av den 18 juli 2018 om finansiella regler \r\nför unionens allmänna budget, om ändring av förordningarna \r\n(EU) nr 1296/2013, (EU) nr 1301/2013, (EU) nr 1303/2013, (EU) \r\nnr 1304/2013, (EU) nr 1309/2013, (EU) nr 1316/2013, (EU) \r\nnr 223/2014, (EU) nr 283/2014 och beslut nr 541/2014/EU samt \r\nom upphävande av förordning (EU, Euratom) nr 966/2012,\r\n\r\n2. ska se till att kraven i 1 även ställs på den som utför \r\neller medverkar till arbetet med åtgärden,\r\n\r\n3. på begäran av Statskontoret ska lämna de uppgifter till \r\nmyndigheten som krävs för att följa upp bidraget samt ge \r\nmyndigheten möjlighet att besöka bidragsmottagaren och där ta \r\ndel av information som behövs för uppföljningen,\r\n\r\n4. bevara dokumentation i enlighet med artikel 132 i \r\nEuropaparlamentets och rådets förordning (EU, Euratom) \r\n2018/1046, och\r\n\r\n5. lämna information om att åtgärden helt eller delvis \r\nfinansieras av medel från Europeiska unionen, i enlighet med \r\nartikel 34.2 i Europaparlamentets och rådets förordning (EU) \r\n2021/241 av den 12 februari 2021 om inrättande av faciliteten \r\nför återhämtning och resiliens. Förordning (2025:1226).\r\n\r\n/Rubriken träder i kraft I:2026-02-01/\r\nSkyldighet att anmäla ändrade förhållanden\r\n\r\n13 b § /Träder i kraft I:2026-02-01/\r\nDen som ansöker om eller har beviljats bidrag enligt \r\ndenna förordning ska snarast möjligt till Naturvårdsverket \r\nanmäla sådana ändrade förhållanden som kan påverka rätten till \r\neller storleken på bidraget. Förordning (2025:1456).\r\n\r\nUtbetalning av bidrag\r\n\r\n14 § /Upphör att gälla U:2026-02-01/\r\nEtt bidrag får inte betalas ut innan den åtgärd som \r\nbidraget avser har utförts.\r\n\r\n14 § /Träder i kraft I:2026-02-01/\r\nEtt bidrag får betalas ut i omgångar. Högst 75 procent av \r\nbidragsbeloppet får dock betalas ut innan en åtgärd har \r\nslutförts. Förordning (2025:1456).\r\n\r\n15 § /Upphör att gälla U:2026-02-01/\r\nOm Naturvårdsverket har beslutat att ge bidrag för en \r\nåtgärd som inte har utförts, ska en slutlig begäran om \r\nutbetalning av bidraget ha kommit in till Naturvårdsverket \r\ninom tre månader från det att åtgärden, enligt \r\nNaturvårdsverkets beslut, senast ska vara utförd. Till \r\nbegäran om utbetalning ska bidragsmottagaren bifoga \r\nspecificerade skriftliga underlag som styrker kostnaden.\r\n\r\n15 § /Träder i kraft I:2026-02-01/\r\nOm Naturvårdsverket har beslutat att ge bidrag för en \r\nåtgärd som inte har utförts, ska en slutlig begäran om \r\nutbetalning av bidraget ha kommit in till Naturvårdsverket \r\ninom tre månader från det att åtgärden enligt beslutet senast \r\nska vara utförd. Till begäran om utbetalning ska \r\nbidragsmottagaren bifoga specificerade skriftliga underlag som \r\nstyrker kostnaden.\r\n\r\nEn begäran om utbetalning ska vara skriftlig och lämnas \r\nelektroniskt till Naturvårdsverket i det formulär som \r\nNaturvårdsverket anvisar. Förordning (2025:1456).\r\n\r\n16 § Ett bidrag enligt denna förordning som getts med stöd av \r\nkommissionens förordning (EU) nr 651/2014 får inte betalas ut \r\ntill ett företag som är föremål för betalningskrav på grund av \r\nett beslut av Europeiska kommissionen som förklarar att ett \r\nstöd beviljat av en svensk stödgivare är olagligt och \r\noförenligt med den inre marknaden. \r\n\r\n17 § /Upphör att gälla U:2026-02-01/\r\nNaturvårdsverket ska besluta att ett bidrag helt eller \r\ndelvis inte ska betalas ut, om\r\n\r\n1. sökanden genom oriktiga uppgifter eller på annat sätt \r\norsakat att bidraget getts felaktigt eller med för högt \r\nbelopp, \r\n\r\n2. bidraget av annan orsak getts felaktigt eller med för högt \r\nbelopp och mottagaren skäligen borde ha insett detta, eller \r\n\r\n3. villkoren för bidraget inte har följts.\r\n\r\n17 § /Träder i kraft I:2026-02-01/\r\nNaturvårdsverket ska besluta att ett bidrag helt eller \r\ndelvis inte ska betalas ut, om\r\n\r\n1. sökanden genom att lämna oriktiga uppgifter eller på något \r\nannat sätt har orsakat att bidraget getts felaktigt eller med \r\nför högt belopp,\r\n\r\n2. bidraget av annan orsak getts felaktigt eller med ett för \r\nhögt belopp och mottagaren skäligen borde ha insett detta, \r\n\r\n3. förhållandena som låg till grund för beslutet om bidrag har \r\nändrats på ett sådant sätt som avses i 13 b § och sökanden \r\neller bidragsmottagaren inte har anmält det,\r\n\r\n4. sökanden eller bidragsmottagaren efter begäran från \r\nNaturvårdsverket inte har lämnat sådana uppgifter och \r\nhandlingar som avses i 18 §, \r\n\r\n5. ett villkor i beslutet inte har följts och avvikelsen inte \r\när av mindre betydelse, eller\r\n\r\n6. tidigare utbetalat bidrag inte har utnyttjats eller inte \r\nhar använts för det som det har beviljats för eller det finns \r\nanledning att anta att bidraget inte kommer att utnyttjas \r\neller användas för det ändamål som det har beviljats för.\r\n\r\nEtt sådant beslut gäller omedelbart. Förordning (2025:1456).\r\n\r\n/Rubriken upphör att gälla U:2026-02-01/\r\nTillsyn och uppföljning\r\n\r\n18 § /Upphör att gälla U:2026-02-01/\r\nNaturvårdsverket utövar tillsyn över att villkoren för \r\nbidraget följs.\r\n\r\n/Rubriken träder i kraft I:2026-02-01/\r\nKontroll och uppföljning\r\n\r\n18 § /Träder i kraft I:2026-02-01/\r\nNaturvårdsverket ska kontrollera att villkoren för bidrag \r\nsom lämnats enligt denna förordning har följts. \r\n\r\nOm Naturvårdsverket begär det, ska bidragsmottagaren lämna de \r\nuppgifter och handlingar som behövs för att styrka att \r\nförutsättningarna för bidraget är uppfyllda eller för att \r\nmyndigheten ska kunna pröva frågan om \r\nåterbetalningsskyldighet. Förordning (2025:1456).\r\n\r\n18 a § /Upphör att gälla U:2026-01-01/\r\nOm finansieringen helt eller delvis kommer från \r\nEuropeiska unionen ska Ekonomistyrningsverket i revisionssyfte \r\nfölja upp bidraget och begära in nödvändiga uppgifter från \r\nbidragsmottagaren. Förordning (2021:1279).\r\n\r\n18 a § /Träder i kraft I:2026-01-01/\r\nOm finansieringen helt eller delvis kommer från \r\nEuropeiska unionen ska Statskontoret i revisionssyfte följa \r\nupp bidraget och begära in nödvändiga uppgifter från \r\nbidragsmottagaren. Förordning (2025:1226).\r\n\r\nÅterbetalning och återkrav\r\n\r\n19 § /Upphör att gälla U:2026-02-01/\r\nMottagaren av ett bidrag som har betalats ut enligt denna \r\nförordning är återbetalningsskyldig, om\r\n\r\n1. det finns grund för det enligt 17 §, eller\r\n\r\n2. bidraget helt eller delvis inte har utnyttjats eller \r\nanvänts för det ändamål som det har getts för.\r\n\r\nPå det belopp som mottagaren av ett bidrag är \r\nåterbetalningsskyldig för ska ränta enligt räntelagen \r\n(1975:635) betalas.\r\n\r\n19 § /Träder i kraft I:2026-02-01/\r\nMottagaren av ett bidrag som har betalats ut enligt denna \r\nförordning är återbetalningsskyldig, om\r\n\r\n1. förhållandena är sådana att bidrag inte ska betalas ut \r\nenligt 17 § första stycket 1-5, eller\r\n\r\n2. bidraget helt eller delvis inte har utnyttjats eller \r\nanvänts för det ändamål som det har getts för.\r\n\r\nRänta ska betalas på det belopp som en stödmottagare är \r\nåterbetalningsskyldig för\r\n\r\n- från och med den dag som infaller en månad efter det att \r\nNaturvårdsverket har skickat ett krav på betalning med stöd av \r\nett beslut enligt 20 § om återkrav, och\r\n\r\n- efter en räntesats som vid varje tidpunkt överstiger statens \r\nutlåningsränta med två procentenheter. Förordning (2025:1456).\r\n\r\n20 § Om en bidragsmottagare är återbetalningsskyldig enligt \r\n19 §, ska Naturvårdsverket besluta att helt eller delvis kräva \r\ntillbaka bidraget tillsammans med ränta. Kravet eller räntan \r\nfår helt eller delvis sättas ned om det finns särskilda skäl.\r\n\r\nUpplysningar\r\n\r\n21 § Bestämmelser om offentliggörande, rapportering och \r\nregisterföring finns i 12 a § lagen (2013:388) om tillämpning \r\nav Europeiska unionens statsstödsregler och i förordningen \r\n(2016:605) om tillämpning av Europeiska unionens \r\nstatsstödsregler.\r\n\r\n22 § Om ansökan avser stöd som omfattas av kommissionens \r\nförordning (EU) 2023/2831, ska Naturvårdsverket lämna de \r\nupplysningar till företaget som framgår av artikel 7.4 i den \r\nförordningen. Förordning (2024:381).\r\n\r\nBemyndigande\r\n\r\n23 § Naturvårdsverket får meddela föreskrifter om \r\nverkställigheten av denna förordning.\r\n\r\nÖverklagande\r\n\r\n24 § I 40 § förvaltningslagen (2017:900) finns bestämmelser om \r\növerklagande till allmän förvaltningsdomstol. Andra beslut än \r\nbeslut enligt 16, 17 och 20 §§ får dock inte överklagas.\r\nFörordning (2024:381).\r\n\r\n\r\nÖvergångsbestämmelser\r\n\r\n2021:1279\r\n\r\n1. Denna förordning träder i kraft den 18 januari 2022.\r\n\r\n2. Äldre bestämmelser gäller fortfarande för bidrag som har \r\nbeviljats före ikraftträdandet.\r\n\r\n2025:1456\r\n\r\n1. Denna förordning träder i kraft den 1 juni 2026 i fråga om \r\n10 a § och i övrigt den 1 februari 2026.\r\n\r\n2. Äldre föreskrifter gäller fortfarande för ärenden där \r\nansökan om bidrag har lämnats in till Naturvårdsverket före \r\nikraftträdandet.",
    "skapadDateTime": "2025-12-05T10:35:51.1792952",
    "uppdateradDateTime": "2025-12-08T14:19:41.3855133",
    "utkastId": null,
    "publicerad": true,
    "publiceradDateTime": "2025-12-08T14:19:41.3855132",
    "arkiverad": false,
    "historisk": false,
    "utkast": false
  },
  "andringsforfattningar": [
    {
      "andringsforfattningId": 639948,
      "beteckning": "2024:381",
      "anteckningar": "ändr. 2, 4, 11, 22, 24 §§",
      "ikraftDateTime": "2024-07-01T00:00:00",
      "ikraftOvergangsbestammelse": false,
      "ikraftDenDagenRegeringenBestammer": false,
      "forarbeten": null,
      "rubrik": "Förordning (2024:381) om ändring i förordningen (2019:525) om statligt stöd för installation av laddningspunkter för elfordon",
      "lopnummer": "381",
      "celexnummer": null,
      "bihangsuppgifterTillAldreGrundforfattningar": null,
      "publiceringsar": "2024",
      "eUdirektiv": false,
      "skapadDateTime": "2025-12-05T10:35:51.1949328",
      "uppdateradDateTime": "2025-12-08T14:19:41.3856206",
      "utkastId": null,
      "publicerad": true,
      "borttagen": false,
      "publiceradDateTime": "2025-12-08T14:19:41.3856205",
      "arkiverad": false,
      "historisk": false,
      "utkast": false
    },
    {
      "andringsforfattningId": 639949,
      "beteckning": "2021:1279",
      "anteckningar": "ändr. rubr. närmast före 18 §; nya 4 a, 13 a, 18 a §§",
      "ikraftDateTime": "2022-01-18T00:00:00",
      "ikraftOvergangsbestammelse": true,
      "ikraftDenDagenRegeringenBestammer": false,
      "forarbeten": null,
      "rubrik": "Förordning (2021:1279) om ändring i förordningen (2019:525) om statligt stöd för installation av laddningspunkter för elfordon",
      "lopnummer": "1279",
      "celexnummer": null,
      "bihangsuppgifterTillAldreGrundforfattningar": null,
      "publiceringsar": "2021",
      "eUdirektiv": false,
      "skapadDateTime": "2025-12-05T10:35:51.1949331",
      "uppdateradDateTime": "2025-12-08T14:19:41.3856348",
      "utkastId": null,
      "publicerad": true,
      "borttagen": false,
      "publiceradDateTime": "2025-12-08T14:19:41.3856347",
      "arkiverad": false,
      "historisk": false,
      "utkast": false
    },
    {
      "andringsforfattningId": 639950,
      "beteckning": "2025:1226",
      "anteckningar": "ändr. 13 a, 18 a §§",
      "ikraftDateTime": "2026-01-01T00:00:00",
      "ikraftOvergangsbestammelse": false,
      "ikraftDenDagenRegeringenBestammer": false,
      "forarbeten": null,
      "rubrik": "Förordning (2025:1226) om ändring i förordningen (2019:525) om statligt stöd för installation av laddningspunkter för elfordon",
      "lopnummer": "1226",
      "celexnummer": null,
      "bihangsuppgifterTillAldreGrundforfattningar": null,
      "publiceringsar": "2025",
      "eUdirektiv": false,
      "skapadDateTime": "2025-12-05T10:35:51.1949333",
      "uppdateradDateTime": "2025-12-08T14:19:41.3856422",
      "utkastId": null,
      "publicerad": true,
      "borttagen": false,
      "publiceradDateTime": "2025-12-08T14:19:41.3856421",
      "arkiverad": false,
      "historisk": false,
      "utkast": false
    },
    {
      "andringsforfattningId": 639951,
      "beteckning": "2025:1456",
      "anteckningar": "ändr. 2, 3, 4, 5, 6, 8, 9, 10, 14, 15, 17, 18, 19 §§, rubr. närmast före 18 §; nya 4 b, 8 a, 9 a, 10 a, 11 a, 11 b, 11 c, 11 d, 12 a, 13 b §§, rubr. närmast före 11 a, 13 b §§",
      "ikraftDateTime": "2026-02-01T00:00:00",
      "ikraftOvergangsbestammelse": true,
      "ikraftDenDagenRegeringenBestammer": false,
      "forarbeten": "direktiv (EU) 2015/1535",
      "rubrik": "Förordning (2025:1456) om ändring i förordningen (2019:525) om statligt stöd för installation av laddningspunkter för elfordon",
      "lopnummer": "1456",
      "celexnummer": null,
      "bihangsuppgifterTillAldreGrundforfattningar": null,
      "publiceringsar": "2025",
      "eUdirektiv": true,
      "skapadDateTime": "2025-12-05T10:35:56.8978511",
      "uppdateradDateTime": "2025-12-08T14:19:41.3856479",
      "utkastId": null,
      "publicerad": true,
      "borttagen": false,
      "publiceradDateTime": "2025-12-08T14:19:41.3856478",
      "arkiverad": false,
      "historisk": false,
      "utkast": false
    }
  ],
  "skapadDateTime": "2025-12-05T10:35:51.1792945",
  "uppdateradDateTime": "2025-12-08T14:19:41.3852488",
  "publicerad": true,
  "publiceradDateTime": "2025-12-08T14:19:41.3852487",
  "arkiverad": false,
  "historisk": false,
  "utkast": false,
  "dokumenttyp": "SFS"
}