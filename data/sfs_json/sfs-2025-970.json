{
  "grundforfattningId": 62423,
  "previousId": 61627,
  "beteckning": "2025:970",
  "beteckningSortable": "2025:970",
  "publiceringsar": "2025",
  "lopnummer": "970",
  "rubrik": "Förordning (2025:970) om återvandringsbidrag för vissa utlänningar",
  "tidsbegransadDateTime": null,
  "upphavdDateTime": null,
  "upphavdOvergangsbestammelse": false,
  "upphavdDenDagenRegeringenBestammer": false,
  "ikraftDateTime": "2026-01-01T00:00:00",
  "ikraftOvergangsbestammelse": true,
  "ikraftDenDagenRegeringenBestammer": false,
  "notis": false,
  "organisation": {
    "organisationId": 0,
    "namn": "Justitiedepartementet",
    "enhet": "L7",
    "namnOchEnhet": "Justitiedepartementet L7",
    "departementId": 2,
    "myndighetId": null
  },
  "forfattningstypNamn": "Förordning",
  "register": {
    "registerInformationId": 62420,
    "forarbeten": null,
    "eUdirektiv": false,
    "forfattningssamling": null,
    "celexnummer": null,
    "taggar": null,
    "overgangsbestammelserVidTidsbegransning": null,
    "skapadDateTime": "2026-01-02T13:22:52.6183973",
    "uppdateradDateTime": "2026-01-02T13:23:01.8848799",
    "utkastId": null,
    "publicerad": true,
    "publiceradDateTime": "2026-01-02T13:23:01.8848797",
    "arkiverad": false,
    "historisk": false,
    "utkast": false
  },
  "fulltext": {
    "fulltextInformationId": 85243,
    "upphavdGenom": null,
    "andringInford": null,
    "omtryck": null,
    "utfardadDateTime": "2025-10-30T00:00:00",
    "ovrigt": null,
    "forfattningstext": "Inledande bestämmelser\r\n\r\n1 § Migrationsverket får besluta om statligt bidrag enligt \r\ndenna förordning till vissa utlänningar som önskar lämna \r\nSverige och bosätta sig permanent i ett annat land \r\n(återvandringsbidrag).\r\n\r\nÅtervandringsbidrag lämnas i mån av tillgång på medel.\r\n\r\n2 § Denna förordning är meddelad med stöd av 8 kap. 11 § \r\nregeringsformen i fråga om 21 § och 8 kap. 7 § regeringsformen \r\ni fråga om övriga bestämmelser.\r\n\r\nVem kan få återvandringsbidrag?\r\n\r\n3 § Återvandringsbidrag får lämnas till en utlänning som har \r\nbeviljats uppehållstillstånd i Sverige enligt \r\n5 kap. 1, 2 eller 6 § utlänningslagen (2005:716) eller \r\nmotsvarande äldre bestämmelser, om utlänningen har haft \r\nuppehållstillstånd i Sverige sedan den 12 september 2024 eller \r\ntidigare.\r\n\r\nÅtervandringsbidrag får även lämnas till en utlänning som har \r\nbeviljats permanent uppehållstillstånd enligt 17 § den \r\nupphävda lagen (2016:752) om tillfälliga begränsningar av \r\nmöjligheten att få uppehållstillstånd i Sverige eller 5 § den \r\nupphävda lagen (2017:353) om uppehållstillstånd för studerande \r\npå gymnasial nivå.\r\n\r\n4 § Återvandringsbidrag får också lämnas till en utlänning som \r\nhar beviljats uppehållstillstånd i Sverige på grund av \r\nanknytning till en person som avses i 3 §, eller till den \r\npersonens make eller sambo, om personen som avses i 3 § har \r\nrätt till bidrag enligt denna förordning och utlänningen\r\n\r\n1. ingår i samma hushåll som den personen eller ingick i samma \r\nhushåll omedelbart före den personens utresa från Sverige, och\r\n\r\n2. har haft uppehållstillstånd i Sverige sedan den \r\n12 september 2024 eller tidigare.\r\n\r\n5 § Möjligheten att beviljas återvandringsbidrag enligt denna \r\nförordning påverkas inte av att sökanden enligt 7 kap. 7 § \r\nutlänningslagen (2005:716) anmält att han eller hon vill ha \r\nuppehållstillståndet kvar trots att bosättningen upphör.\r\n\r\n6 § Återvandringsbidrag får endast lämnas om sökanden visar \r\natt han eller hon \r\n\r\n1. är bosatt i Sverige och har för avsikt att lämna Sverige \r\noch bosätta sig permanent i ett annat land, och\r\n\r\n2. kommer att tas emot i det land där bosättning är avsedd att \r\nske.\r\n\r\nNär återvandringsbidrag inte får lämnas\r\n\r\n7 § Återvandringsbidrag får inte lämnas\r\n\r\n1. för bosättning i ett annat EU-land, Norge, Island, \r\nLiechtenstein eller Schweiz,\r\n\r\n2. om sökanden tidigare har beviljats bidrag enligt denna \r\nförordning eller enligt den upphävda förordningen (1984:890) \r\nom bidrag till utlänningars resor från Sverige för bosättning \r\ni annat land,\r\n\r\n3. om sökanden har skulder till Centrala studiestödsnämnden \r\neller skulder som har överlämnats till Kronofogdemyndigheten \r\nför indrivning, eller \r\n\r\n4. om det med hänsyn till Sveriges säkerhet eller allmän \r\nsäkerhet finns skäl som talar emot det.\r\n\r\n8 § Om sökanden har dömts till ett fängelsestraff får \r\nåtervandringsbidrag inte lämnas förrän fängelsestraffet har \r\navtjänats. Har allmänt åtal väckts mot sökanden får \r\nåtervandringsbidrag inte lämnas förrän åtalet har prövats \r\nslutligt eller åtalet har lagts ned. Om en förundersökning har \r\ninletts mot sökanden om brott för vilket fängelse är \r\nföreskrivet får återvandringsbidrag inte lämnas innan \r\nförundersökningen har lagts ned eller avslutats utan att \r\nallmänt åtal har väckts.\r\n\r\nÅtervandringsbidragets storlek\r\n\r\n9 § Återvandringsbidrag får lämnas med 350 000 kronor för den \r\nsom har fyllt 18 år och med 25 000 kronor för den som inte har \r\nfyllt 18 år, dock med högst 500 000 kronor för makar eller \r\nsambor samt med högst 600 000 kronor per hushåll. Detta gäller \r\näven om någon av personerna som avses i denna förordning reser \r\nut från Sverige före övriga i hushållet. \r\n\r\nAnsökan om återvandringsbidrag\r\n\r\n10 § En ansökan om återvandringsbidrag ska ges in till \r\nMigrationsverket. Sökanden ska lämna de handlingar och \r\nuppgifter som Migrationsverket behöver för att kunna fatta \r\nbeslut om återvandringsbidrag. Uppgifterna ska lämnas på heder \r\noch samvete.\r\n\r\nAnmälningsskyldighet\r\n\r\n11 § Den som ansöker om eller har beviljats bidrag enligt \r\ndenna förordning ska utan dröjsmål till Migrationsverket \r\nanmäla sådana ändrade förhållanden som kan påverka rätten till \r\neller storleken på bidraget.\r\n\r\nUtbetalning av återvandringsbidrag\r\n\r\n12 § En femtedel av återvandringsbidraget betalas ut i samband \r\nmed beslutet om bidrag. \r\n\r\nAv återstående belopp utbetalas, efter begäran om utbetalning, \r\n40 procent efter mottagarens ankomst till det land där \r\nbosättning ska ske och 60 procent när mottagarens \r\nuppehållstillstånd har återkallats, eller giltighetstiden för \r\nett tidsbegränsat uppehållstillstånd har löpt ut, dock \r\ntidigast femton månader efter utresan från Sverige. \r\n\r\nOm det finns särskilda skäl får utbetalning ske på annat sätt \r\nän enligt första och andra styckena.\r\n\r\n13 § En begäran om utbetalning enligt 12 § andra stycket ska \r\nges in till Migrationsverket. Mottagaren ska lämna de \r\nhandlingar och uppgifter som Migrationsverket behöver för att \r\nkunna bedöma att det inte finns hinder mot utbetalning enligt \r\n14 §. Uppgifterna ska lämnas på heder och samvete.\r\n\r\nHinder mot utbetalning\r\n\r\n14 § Migrationsverket får besluta att ett beviljat \r\nåtervandringsbidrag helt eller delvis inte ska betalas ut om\r\n\r\n1. förutsättningarna för bidrag enligt 6-8 §§ inte längre är \r\nuppfyllda,\r\n\r\n2. det finns grund för återbetalning enligt 15 §, eller\r\n\r\n3. det på grund av praktiska hinder inte är möjligt att betala \r\nut bidraget inom rimlig tid.\r\n\r\nBeslutet gäller omedelbart.\r\n\r\nÅterbetalning och återkrav\r\n\r\n15 § Mottagaren av ett återvandringsbidrag är \r\nåterbetalningsskyldig, om\r\n\r\n1. mottagaren inte reser ut från Sverige inom tolv månader \r\nfrån beslutet om bidrag,\r\n\r\n2. mottagaren efter utresan från Sverige på nytt bosätter sig \r\ni Sverige,\r\n\r\n3. mottagaren genom att lämna oriktiga uppgifter eller på \r\nnågot annat sätt har orsakat att bidraget har lämnats \r\nfelaktigt eller med ett för högt belopp, eller\r\n\r\n4. bidraget av något annat skäl har lämnats felaktigt eller \r\nmed ett för högt belopp och mottagaren har insett eller \r\nskäligen borde ha insett detta.\r\n\r\n16 § Om mottagaren av ett återvandringsbidrag är \r\nåterbetalningsskyldig enligt 15 § ska Migrationsverket besluta \r\natt helt eller delvis kräva tillbaka bidraget. Om det finns \r\nsärskilda skäl får Migrationsverket helt eller delvis avstå \r\nfrån att kräva tillbaka bidraget.\r\n\r\n17 § Vid återkrav får Migrationsverket bevilja anstånd med \r\nbetalningen eller träffa avtal med den återbetalningsskyldige \r\nom en avbetalningsplan. Migrationsverket ska i sådana fall ta \r\nut ränta på det obetalda beloppet.\r\n\r\nRänta ska tas ut från den dag då anståndet beviljades eller \r\navtalet om avbetalningsplan träffades, dock inte för tid innan \r\ndet återkrävda beloppet har förfallit till betalning. Ränta \r\nska tas ut efter en räntesats som vid varje tidpunkt \r\növerstiger statens utlåningsränta med två procentenheter.\r\n\r\n18 § Om ett belopp som har återkrävts inte betalas i rätt tid, \r\nska dröjsmålsränta enligt räntelagen (1975:635) tas ut på \r\nbeloppet. Detsamma gäller när den återbetalningsskyldige har \r\nbeviljats anstånd med betalningen eller träffat ett avtal om \r\nen avbetalningsplan och betalning inte sker inom den tid som \r\nföljer av beslutet om anstånd eller avtalet.\r\n\r\n19 § Om det finns särskilda skäl får Migrationsverket helt \r\neller delvis efterge krav på återbetalning eller ränta enligt \r\n16-18 §§.\r\n\r\nÖverklagande\r\n\r\n20 § I 40 § förvaltningslagen (2017:900) finns bestämmelser om \r\növerklagande till allmän förvaltningsdomstol. Andra beslut än \r\nbeslut enligt 14 och 16-18 §§ får dock inte överklagas.\r\n\r\nRätt att meddela föreskrifter\r\n\r\n21 § Migrationsverket får meddela föreskrifter om \r\nverkställigheten av denna förordning.\r\n\r\n\r\nÖvergångsbestämmelser\r\n\r\n2025:970\r\n\r\n1. Denna förordning träder i kraft den 1 januari 2026.\r\n\r\n2. Genom förordningen upphävs förordningen (1984:890) om \r\nbidrag till utlänningars resor från Sverige för bosättning i \r\nannat land.",
    "skapadDateTime": "2026-01-02T13:22:52.618397",
    "uppdateradDateTime": "2026-01-02T13:23:01.8848963",
    "utkastId": null,
    "publicerad": true,
    "publiceradDateTime": "2026-01-02T13:23:01.8848962",
    "arkiverad": false,
    "historisk": false,
    "utkast": false
  },
  "andringsforfattningar": [],
  "skapadDateTime": "2026-01-02T13:22:52.6183962",
  "uppdateradDateTime": "2026-01-02T13:23:01.8846987",
  "publicerad": true,
  "publiceradDateTime": "2026-01-02T13:23:01.8846986",
  "arkiverad": false,
  "historisk": false,
  "utkast": false,
  "dokumenttyp": "SFS"
}