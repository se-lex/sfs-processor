{
  "grundforfattningId": 62265,
  "previousId": 57955,
  "beteckning": "2022:482",
  "beteckningSortable": "2022:482",
  "publiceringsar": "2022",
  "lopnummer": "482",
  "rubrik": "Lag (2022:482) om elektronisk kommunikation",
  "tidsbegransadDateTime": null,
  "upphavdDateTime": null,
  "upphavdOvergangsbestammelse": false,
  "upphavdDenDagenRegeringenBestammer": false,
  "ikraftDateTime": "2022-06-03T00:00:00",
  "ikraftOvergangsbestammelse": false,
  "ikraftDenDagenRegeringenBestammer": false,
  "notis": false,
  "organisation": {
    "organisationId": 0,
    "namn": "Finansdepartementet",
    "enhet": "DIS",
    "namnOchEnhet": "Finansdepartementet DIS",
    "departementId": 6,
    "myndighetId": null
  },
  "forfattningstypNamn": "Lag",
  "register": {
    "registerInformationId": 62262,
    "forarbeten": "Prop. 2021/22:136, bet. 2021/22:TU17, rskr. 2021/22:302, direktiv (EU) 2018/1972",
    "eUdirektiv": true,
    "forfattningssamling": null,
    "celexnummer": null,
    "taggar": null,
    "overgangsbestammelserVidTidsbegransning": null,
    "skapadDateTime": "2025-12-15T12:22:01.5920998",
    "uppdateradDateTime": "2025-12-16T08:33:15.2470332",
    "utkastId": null,
    "publicerad": true,
    "publiceradDateTime": "2025-12-16T08:33:15.2470322",
    "arkiverad": false,
    "historisk": false,
    "utkast": false
  },
  "fulltext": {
    "fulltextInformationId": 85085,
    "upphavdGenom": null,
    "andringInford": "t.o.m. SFS 2025:1511",
    "omtryck": null,
    "utfardadDateTime": "2022-05-19T00:00:00",
    "ovrigt": null,
    "forfattningstext": "1 kap. Allmänna bestämmelser\r\n\r\nLagens syfte och tillämpningsområde\r\n\r\n1 § Denna lag syftar dels till att enskilda och myndigheter \r\nska få tillgång till säkra och effektiva elektroniska \r\nkommunikationer, dels till största möjliga utbyte för alla av \r\nelektroniska kommunikationstjänster sett till urvalet samt \r\ntill deras pris, kvalitet och kapacitet.\r\n\r\nSyftet ska uppnås främst genom att konkurrens, innovation, \r\ninternationell harmonisering samt säkerhet i nät och tjänster \r\nfrämjas. Samhällsomfattande tjänster ska därutöver alltid \r\nfinnas tillgängliga på för alla likvärdiga villkor i hela \r\nlandet till överkomliga priser.\r\n\r\nVid tillämpningen av lagen ska särskilt Sveriges säkerhet \r\nliksom elektroniska kommunikationers betydelse för \r\nyttrandefrihet och informationsfrihet beaktas.\r\n\r\n2 § Lagen gäller elektroniska kommunikationsnät och \r\nelektroniska kommunikationstjänster med tillhörande \r\nfaciliteter och tjänster samt annan radioanvändning.\r\n\r\nFörhållande till annan reglering\r\n\r\n3 § Bestämmelserna i lagen ersätter inte föreskrifter om \r\nprövning enligt någon annan lag.\r\n\r\n4 § Förutom bestämmelserna i denna lag finns det i radio- och \r\ntv-lagen (2010:696) bestämmelser om sändningar av ljudradio- \r\noch tv-program som är riktade till allmänheten och avsedda att \r\ntas emot med tekniska hjälpmedel.\r\n\r\nBestämmelser om radioutrustning finns i radioutrustningslagen \r\n(2016:392).\r\n\r\n4 a § /Träder i kraft I:2026-01-15/\r\nI cybersäkerhetslagen (2025:1506) finns det bestämmelser \r\nom säkerhetsåtgärder, säkerhetsrevision, incidentrapportering \r\noch informationsskyldighet. Lag (2025:1511).\r\n\r\n5 § Bestämmelser om behandling av personuppgifter finns, \r\nförutom i 8 och 9 kap. i denna lag, i Europaparlamentets och \r\nrådets förordning (EU) 2016/679 av den 27 april 2016 om skydd \r\nför fysiska personer med avseende på behandling av \r\npersonuppgifter och om det fria flödet av sådana uppgifter och \r\nom upphävande av direktiv 95/46/EG (allmän \r\ndataskyddsförordning), i denna lag benämnd EU:s \r\ndataskyddsförordning, och i lagen (2018:218) med \r\nkompletterande bestämmelser till EU:s dataskyddsförordning \r\nsamt i föreskrifter som har meddelats i anslutning till den \r\nlagen.\r\n\r\nBestämmelserna i EU:s dataskyddsförordning om rättelse, \r\nradering, begränsning och skadestånd gäller även vid \r\nbehandling av personuppgifter enligt denna lag.\r\n\r\nRegleringsmyndighet och tillsynsmyndighet\r\n\r\n6 § Regeringen bestämmer vilken myndighet som ska vara \r\nregleringsmyndighet respektive tillsynsmyndighet enligt denna \r\nlag.\r\n\r\nOrd och uttryck i lagen\r\n\r\n7 § /Upphör att gälla U:2026-01-15/\r\nI lagen avses med\r\n\r\nabonnent: den som har ingått avtal med en tillhandahållare av \r\nallmänt tillgängliga elektroniska kommunikationstjänster om \r\ntillhandahållande av sådana tjänster,\r\n\r\nallmänt elektroniskt kommunikationsnät: ett elektroniskt \r\nkommunikationsnät som helt eller huvudsakligen används för att \r\ntillhandahålla allmänt tillgängliga elektroniska \r\nkommunikationstjänster och som stöder informationsöverföring \r\nmellan nätanslutningspunkter,\r\n\r\nanvändare: den som använder eller efterfrågar en allmänt \r\ntillgänglig elektronisk kommunikationstjänst,\r\n\r\nBerec: Organet för europeiska regleringsmyndigheter för \r\nelektronisk kommunikation,\r\n\r\nelektronisk kommunikationstjänst: en tjänst som vanligen \r\ntillhandahålls mot ersättning via elektroniska \r\nkommunikationsnät och som - med undantag för dels tjänster i \r\nform av tillhandahållande av innehåll som överförs med hjälp \r\nav elektroniska kommunikationsnät och elektroniska \r\nkommunikationstjänster, dels tjänster som innebär utövande av \r\nredaktionellt ansvar över sådant innehåll - är en\r\n\r\n1. internetanslutningstjänst enligt artikel 2.2 i \r\nEuropaparlamentets och rådets förordning (EU) 2015/2120 av den \r\n25 november 2015 om åtgärder rörande en öppen \r\ninternetanslutning och slutkundsavgifter för reglerad \r\nkommunikation inom EU och om ändring av direktiv 2002/22/EG \r\noch förordning (EU) nr 531/2012,\r\n\r\n2. interpersonell kommunikationstjänst, eller\r\n\r\n3. tjänst som utgörs helt eller huvudsakligen av överföring av \r\nsignaler, såsom överföringstjänster som används för \r\ntillhandahållande av maskin-till-maskin-tjänster eller för \r\nrundradio,\r\n\r\nelektroniskt kommunikationsnät: ett system för överföring och \r\ni tillämpliga fall utrustning för koppling eller dirigering \r\nsamt passiva nätdelar och andra resurser som medger överföring \r\nav signaler, via tråd eller radiovågor, på optisk väg eller \r\nvia andra elektromagnetiska överföringsmedier, oberoende av \r\nvilken typ av information som överförs,\r\n\r\nelektroniskt meddelande: all information som utbyts eller \r\növerförs mellan ett begränsat antal parter genom en allmänt \r\ntillgänglig elektronisk kommunikationstjänst, utom information \r\nsom överförs som del av sändningar av ljudradio- och tv-\r\nprogram som är riktade till allmänheten via ett elektroniskt \r\nkommunikationsnät om inte denna information kan sättas i \r\nsamband med den enskilda abonnenten eller användaren av \r\ninformationen,\r\n\r\nharmoniserat frekvensutrymme: ett frekvensutrymme för vilket \r\nharmoniserade villkor för användning har fastställts i en \r\nteknisk genomförandeåtgärd i enlighet med artikel 4 i \r\nEuropaparlamentets och rådets beslut nr 676/ 2002/EG av den \r\n7 mars 2002 om ett regelverk för radiospektrumpolitiken i \r\nEuropeiska gemenskapen (radiospektrumbeslut),\r\n\r\nintegritetsincident: en händelse som leder till oavsiktlig \r\neller otillåten utplåning, förlust eller ändring eller \r\notillåtet avslöjande av eller otillåten åtkomst till uppgifter \r\nsom behandlas i samband med tillhandahållandet av allmänt \r\ntillgängliga elektroniska kommunikationstjänster,\r\n\r\ninternetåtkomst: möjlighet till överföring av ip-paket som ger \r\nanvändaren tillgång till internet,\r\n\r\ninterpersonell kommunikationstjänst: en tjänst som vanligen \r\ntillhandahålls mot ersättning och som möjliggör ett direkt \r\ninterpersonellt och interaktivt informationsutbyte via \r\nelektroniska kommunikationsnät mellan ett begränsat antal \r\npersoner, varigenom de personer som inleder eller deltar i \r\nkommunikationen bestämmer vem eller vilka som ska vara \r\nmottagare av denna, dock inte en tjänst som möjliggör \r\ninterpersonell och interaktiv kommunikation enbart som en \r\nextrafunktion av mindre betydelse som är direkt kopplad till \r\nen annan tjänst,\r\n\r\nlokaliseringsuppgift:\r\n\r\n1. en uppgift som behandlas i ett allmänt mobilt elektroniskt \r\nkommunikationsnät och som anger den geografiska positionen för \r\nen slutanvändares terminalutrustning, eller\r\n\r\n2. en uppgift i ett allmänt fast elektroniskt \r\nkommunikationsnät om nätanslutningspunktens fysiska adress,\r\n\r\nmeddelandehantering: utbyte eller överföring av ett \r\nelektroniskt meddelande som inte är ett samtal och inte heller \r\när information som överförs som en del av sändningar av \r\nljudradio- eller tv-program,\r\n\r\nmikroföretag: ett företag som, i enlighet med avdelning I i \r\nbilagan till kommissionens rekommendation 2003/361/EG av den \r\n6 maj 2003 om definitionen av mikroföretag samt små och \r\nmedelstora företag, sysselsätter färre än 10 personer och vars \r\nomsättning eller balansomslutning inte överstiger 2 miljoner \r\neuro per år,\r\n\r\nmisslyckad uppringning: en uppringning som kopplas fram utan \r\natt nå en mottagare,\r\n\r\nnummerbaserad interpersonell kommunikationstjänst: en \r\ninterpersonell kommunikationstjänst som etablerar en \r\nförbindelse till nummer i nationella eller internationella \r\nnummerplaner eller som möjliggör kommunikation med sådana \r\nnummer,\r\n\r\nnummeroberoende interpersonell kommunikationstjänst: en \r\ninterpersonell kommunikationstjänst som varken etablerar en \r\nförbindelse till nummer i nationella eller internationella \r\nnummerplaner eller möjliggör kommunikation med sådana nummer,\r\n\r\nnätanslutningspunkt: en fysisk punkt vid vilken en \r\nslutanvändare ansluts till ett allmänt elektroniskt \r\nkommunikationsnät,\r\n\r\nnät med mycket hög kapacitet: ett elektroniskt \r\nkommunikationsnät som helt består av fiberoptik åtminstone \r\nfram till slutanvändarnas lokaler eller en basstation eller \r\nett elektroniskt kommunikationsnät som kan erbjuda liknande \r\nnätprestanda under normala högtrafikförhållanden,\r\n\r\nnödkommunikation: kommunikation med samhällets \r\nalarmeringstjänst genom en interpersonell \r\nkommunikationstjänst,\r\n\r\noperatör: den som tillhandahåller eller avser att \r\ntillhandahålla ett allmänt elektroniskt kommunikationsnät \r\neller en tillhörande facilitet,\r\n\r\noperatörslås: sådana begränsningar när det gäller användningen \r\nav terminalutrustning som en tillhandahållare har infört eller \r\nlåtit införa för att hindra att utrustningen används för \r\nnyttjande av andra tillhandahållares elektroniska \r\nkommunikationstjänster,\r\n\r\nradioanläggning: en anordning som möjliggör radiokommunikation \r\neller bestämning av position, hastighet eller andra \r\nkännetecken hos ett föremål genom sändning av radiovågor \r\n(radiosändare) eller mottagning av radiovågor \r\n(radiomottagare),\r\n\r\nradiokommunikation: överföring, utsändning eller mottagning av \r\ntecken, signaler, skrift, bilder, ljud eller meddelanden av \r\nvarje slag med hjälp av radiovågor,\r\n\r\nradiovågor: elektromagnetiska vågor med frekvenser från \r\n9 kilohertz till 3 000 gigahertz som breder ut sig utan \r\nsärskilt anordnad ledare,\r\n\r\nrent grossistföretag: ett företag som inte bedriver verksamhet \r\npå någon slutkundsmarknad, inte är närstående till eller genom \r\nägarintressen kontrollerar ett företag som bedriver verksamhet \r\npå någon slutkundsmarknad och inte genom avtal är bundet att \r\nexklusivt handla med ett enskilt företag som verkar på någon \r\nslutkundsmarknad,\r\n\r\nsamtal: en förbindelse genom en allmänt tillgänglig \r\ninterpersonell kommunikationstjänst som möjliggör \r\ntalkommunikation i båda riktningarna,\r\n\r\nsamtrafik: fysisk och logisk sammankoppling av allmänna \r\nelektroniska kommunikationsnät för att göra det möjligt för \r\nanvändare att kommunicera med varandra eller få tillgång till \r\ntjänster som tillhandahålls i näten,\r\n\r\nskadlig störning: en störning som äventyrar funktionen hos en \r\nradionavigationstjänst eller någon annan säkerhetstjänst eller \r\nsom på något annat sätt allvarligt försämrar, hindrar eller \r\nupprepat avbryter en radiokommunikationstjänst som fungerar i \r\nenlighet med gällande bestämmelser, inbegripet störning av \r\nbefintliga eller planerade tjänster på nationellt tilldelade \r\nfrekvenser,\r\n\r\nslutanvändare: en användare som inte tillhandahåller ett \r\nallmänt elektroniskt kommunikationsnät eller en allmänt \r\ntillgänglig elektronisk kommunikationstjänst,\r\n\r\nsmå företag: företag som, i enlighet med avdelning I i bilagan \r\ntill kommissionens rekommendation 2003/361/EG av den 6 maj \r\n2003 om definitionen av mikroföretag samt små och medelstora \r\nföretag, sysselsätter färre än 50 personer och vars omsättning \r\neller balansomslutning inte överstiger 10 miljoner euro per \r\når,\r\n\r\nsäkerhet i nät och tjänster: elektroniska kommunikationsnäts \r\noch elektroniska kommunikationstjänsters förmåga att vid en \r\nviss tillförlitlighetsnivå motstå händelser som undergräver \r\ntillgängligheten, autenticiteten, riktigheten eller \r\nkonfidentialiteten hos näten eller tjänsterna, hos lagrade, \r\növerförda eller behandlade uppgifter eller hos de närliggande \r\ntjänster som erbjuds genom eller är tillgängliga via dessa \r\nelektroniska kommunikationsnät eller elektroniska \r\nkommunikationstjänster,\r\n\r\nsäkerhetsincident: en händelse med en faktisk negativ inverkan \r\npå tillgängligheten, autenticiteten, riktigheten eller \r\nkonfidentialiteten hos ett elektroniskt kommunikationsnät \r\neller en elektronisk kommunikationstjänst, hos lagrade, \r\növerförda eller behandlade uppgifter eller hos de närliggande \r\ntjänster som erbjuds genom eller är tillgängliga via dessa \r\nelektroniska kommunikationsnät eller elektroniska \r\nkommunikationstjänster, eller på förmågan att motstå sådana \r\nhändelser,\r\n\r\ntalkommunikationstjänst: en allmänt tillgänglig elektronisk \r\nkommunikationstjänst som gör det möjligt att ringa och ta emot \r\nsamtal via ett eller flera nummer inom en nationell eller \r\ninternationell nummerplan,\r\n\r\ntelefonitjänst: en elektronisk kommunikationstjänst som \r\ninnebär en möjlighet att ringa eller ta emot samtal via ett \r\neller flera nummer inom en nationell eller internationell \r\nnummerplan,\r\n\r\ntillhörande facilitet: en anordning, funktion eller något \r\nannat som har samband med ett elektroniskt kommunikationsnät \r\neller en elektronisk kommunikationstjänst och som möjliggör, \r\nstöder eller kan stödja tillhandahållande av tjänster via det \r\nnätet eller den tjänsten,\r\n\r\ntrafikuppgift: en uppgift som behandlas i syfte att befordra \r\nett elektroniskt meddelande via ett elektroniskt \r\nkommunikationsnät eller för att fakturera detta meddelande,\r\n\r\ntrådlösa accesspunkter med kort räckvidd: små trådlösa \r\nnätanslutningsutrustningar med låg effekt och kort räckvidd \r\nsom kan vara utrustade med en eller flera antenner med låg \r\nvisuell inverkan och som gör det möjligt för användare att få \r\ntrådlös tillgång till elektroniska kommunikationsnät oberoende \r\nav om den underliggande nättopologin är mobil eller fast,\r\n\r\ntrådlösa lokala nät: trådlösa kommunikationssystem med låg \r\neffekt och kort räckvidd som på icke-exklusiv grund använder \r\nett harmoniserat frekvensutrymme och som har låg risk för \r\nstörningar på andra sådana system som utnyttjas av andra \r\nanvändare i omedelbar närhet av systemet,\r\n\r\nvertikalt integrerad operatör: en operatör som tillhandahåller \r\ntjänster till företag som den konkurrerar med på marknader i \r\nefterföljande handelsled.\r\n\r\n7 § /Träder i kraft I:2026-01-15/\r\nI lagen avses med \r\n\r\nabonnent: den som har ingått avtal med en tillhandahållare av \r\nallmänt tillgängliga elektroniska kommunikationstjänster om \r\ntillhandahållande av sådana tjänster, \r\n\r\nallmänt elektroniskt kommunikationsnät: ett elektroniskt \r\nkommunikationsnät som helt eller huvudsakligen används för att \r\ntillhandahålla allmänt tillgängliga elektroniska \r\nkommunikationstjänster och som stöder informationsöverföring \r\nmellan nätanslutningspunkter, \r\n\r\nanvändare: den som använder eller efterfrågar en allmänt \r\ntillgänglig elektronisk kommunikationstjänst, \r\n\r\nBerec: Organet för europeiska regleringsmyndigheter för \r\nelektronisk kommunikation,\r\n\r\nelektronisk kommunikationstjänst: en tjänst som vanligen \r\ntillhandahålls mot ersättning via elektroniska \r\nkommunikationsnät och som - med undantag för dels tjänster i \r\nform av tillhandahållande av innehåll som överförs med hjälp \r\nav elektroniska kommunikationsnät och elektroniska \r\nkommunikationstjänster, dels tjänster som innebär utövande av \r\nredaktionellt ansvar över sådant innehåll - är en \r\n\r\n1. internetanslutningstjänst enligt artikel 2.2 i \r\nEuropaparlamentets och rådets förordning (EU) 2015/2120 av den \r\n25 november 2015 om åtgärder rörande en öppen \r\ninternetanslutning och slutkundsavgifter för reglerad \r\nkommunikation inom EU och om ändring av direktiv 2002/22/EG \r\noch förordning (EU) nr 531/2012, \r\n\r\n2. interpersonell kommunikationstjänst, eller \r\n\r\n3. tjänst som utgörs helt eller huvudsakligen av överföring av \r\nsignaler, såsom överföringstjänster som används för \r\ntillhandahållande av maskin-till-maskin-tjänster eller för \r\nrundradio, \r\n\r\nelektroniskt kommunikationsnät: ett system för överföring och \r\ni tillämpliga fall utrustning för koppling eller dirigering \r\nsamt passiva nätdelar och andra resurser som medger överföring \r\nav signaler, via tråd eller radiovågor, på optisk väg eller \r\nvia andra elektromagnetiska överföringsmedier, oberoende av \r\nvilken typ av information som överförs,\r\n\r\nelektroniskt meddelande: all information som utbyts eller \r\növerförs mellan ett begränsat antal parter genom en allmänt \r\ntillgänglig elektronisk kommunikationstjänst, utom information \r\nsom överförs som del av sändningar av ljudradio- och tv-\r\nprogram som är riktade till allmänheten via ett elektroniskt \r\nkommunikationsnät om inte denna information kan sättas i \r\nsamband med den enskilda abonnenten eller användaren av \r\ninformationen,\r\n\r\nharmoniserat frekvensutrymme: ett frekvensutrymme för vilket \r\nharmoniserade villkor för användning har fastställts i en \r\nteknisk genomförandeåtgärd i enlighet med artikel 4 i \r\nEuropaparlamentets och rådets beslut nr 676/2002/EG av den \r\n7 mars 2002 om ett regelverk för radiospektrumpolitiken i \r\nEuropeiska gemenskapen (radiospektrumbeslut),\r\n\r\nintegritetsincident: en händelse som leder till oavsiktlig \r\neller otillåten utplåning, förlust eller ändring eller \r\notillåtet avslöjande av eller otillåten åtkomst till uppgifter \r\nsom behandlas i samband med tillhandahållandet av allmänt \r\ntillgängliga elektroniska kommunikationstjänster, \r\n\r\ninternetåtkomst: möjlighet till överföring av ip-paket som ger \r\nanvändaren tillgång till internet, \r\n\r\ninterpersonell kommunikationstjänst: en tjänst som vanligen \r\ntillhandahålls mot ersättning och som möjliggör ett direkt \r\ninterpersonellt och interaktivt informationsutbyte via \r\nelektroniska kommunikationsnät mellan ett begränsat antal \r\npersoner, varigenom de personer som inleder eller deltar i \r\nkommunikationen bestämmer vem eller vilka som ska vara \r\nmottagare av denna, dock inte en tjänst som möjliggör \r\ninterpersonell och interaktiv kommunikation enbart som en \r\nextrafunktion av mindre betydelse som är direkt kopplad till \r\nen annan tjänst, \r\n\r\nlokaliseringsuppgift: \r\n\r\n1. en uppgift som behandlas i ett allmänt mobilt elektroniskt \r\nkommunikationsnät och som anger den geografiska positionen för \r\nen slutanvändares terminalutrustning, eller \r\n\r\n2. en uppgift i ett allmänt fast elektroniskt \r\nkommunikationsnät om nätanslutningspunktens fysiska adress, \r\n\r\nmeddelandehantering: utbyte eller överföring av ett \r\nelektroniskt meddelande som inte är ett samtal och inte heller \r\när information som överförs som en del av sändningar av \r\nljudradio- eller tv-program,\r\n\r\nmikroföretag: ett företag som, i enlighet med avdelning I i \r\nbilagan till kommissionens rekommendation 2003/361/EG av den \r\n6 maj 2003 om definitionen av mikroföretag samt små och \r\nmedelstora företag, sysselsätter färre än 10 personer och vars \r\nomsättning eller balansomslutning inte överstiger 2 miljoner \r\neuro per år, \r\n\r\nmisslyckad uppringning: en uppringning som kopplas fram utan \r\natt nå en mottagare, \r\n\r\nnummerbaserad interpersonell kommunikationstjänst: en \r\ninterpersonell kommunikationstjänst som etablerar en \r\nförbindelse till nummer i nationella eller internationella \r\nnummerplaner eller som möjliggör kommunikation med sådana \r\nnummer, \r\n\r\nnummeroberoende interpersonell kommunikationstjänst: en \r\ninterpersonell kommunikationstjänst som varken etablerar en \r\nförbindelse till nummer i nationella eller internationella \r\nnummerplaner eller möjliggör kommunikation med sådana nummer, \r\n\r\nnätanslutningspunkt: en fysisk punkt vid vilken en \r\nslutanvändare ansluts till ett allmänt elektroniskt \r\nkommunikationsnät, \r\n\r\nnät med mycket hög kapacitet: ett elektroniskt \r\nkommunikationsnät som helt består av fiberoptik åtminstone \r\nfram till slutanvändarnas lokaler eller en basstation eller \r\nett elektroniskt kommunikationsnät som kan erbjuda liknande \r\nnätprestanda under normala högtrafikförhållanden,\r\n\r\nnödkommunikation: kommunikation med samhällets \r\nalarmeringstjänst genom en interpersonell \r\nkommunikationstjänst, \r\n\r\noperatör: den som tillhandahåller eller avser att \r\ntillhandahålla ett allmänt elektroniskt kommunikationsnät \r\neller en tillhörande facilitet, \r\n\r\noperatörslås: sådana begränsningar när det gäller användningen \r\nav terminalutrustning som en tillhandahållare har infört eller \r\nlåtit införa för att hindra att utrustningen används för \r\nnyttjande av andra tillhandahållares elektroniska \r\nkommunikationstjänster, \r\n\r\nradioanläggning: en anordning som möjliggör radiokommunikation \r\neller bestämning av position, hastighet eller andra \r\nkännetecken hos ett föremål genom sändning av radiovågor \r\n(radiosändare) eller mottagning av radiovågor \r\n(radiomottagare), \r\n\r\nradiokommunikation: överföring, utsändning eller mottagning av \r\ntecken, signaler, skrift, bilder, ljud eller meddelanden av \r\nvarje slag med hjälp av radiovågor, \r\n\r\nradiovågor: elektromagnetiska vågor med frekvenser från \r\n9 kilohertz till 3 000 gigahertz som breder ut sig utan \r\nsärskilt anordnad ledare,\r\n\r\nrent grossistföretag: ett företag som inte bedriver verksamhet \r\npå någon slutkundsmarknad, inte är närstående till eller genom \r\nägarintressen kontrollerar ett företag som bedriver verksamhet \r\npå någon slutkundsmarknad och inte genom avtal är bundet att \r\nexklusivt handla med ett enskilt företag som verkar på någon \r\nslutkundsmarknad,\r\n\r\nsamtal: en förbindelse genom en allmänt tillgänglig \r\ninterpersonell kommunikationstjänst som möjliggör \r\ntalkommunikation i båda riktningarna,\r\n\r\nsamtrafik: fysisk och logisk sammankoppling av allmänna \r\nelektroniska kommunikationsnät för att göra det möjligt för \r\nanvändare att kommunicera med varandra eller få tillgång till \r\ntjänster som tillhandahålls i näten, \r\n\r\nskadlig störning: en störning som äventyrar funktionen hos en \r\nradionavigationstjänst eller någon annan säkerhetstjänst eller \r\nsom på något annat sätt allvarligt försämrar, hindrar eller \r\nupprepat avbryter en radiokommunikationstjänst som fungerar i \r\nenlighet med gällande bestämmelser, inbegripet störning av \r\nbefintliga eller planerade tjänster på nationellt tilldelade \r\nfrekvenser, \r\n\r\nslutanvändare: en användare som inte tillhandahåller ett \r\nallmänt elektroniskt kommunikationsnät eller en allmänt \r\ntillgänglig elektronisk kommunikationstjänst, \r\n\r\nsmå företag: företag som, i enlighet med avdelning I i bilagan \r\ntill kommissionens rekommendation 2003/361/EG av den 6 maj \r\n2003 om definitionen av mikroföretag samt små och medelstora \r\nföretag, sysselsätter färre än 50 personer och vars omsättning \r\neller balansomslutning inte överstiger 10 miljoner euro per \r\når,\r\n\r\ntalkommunikationstjänst: en allmänt tillgänglig elektronisk \r\nkommunikationstjänst som gör det möjligt att ringa och ta emot \r\nsamtal via ett eller flera nummer inom en nationell eller \r\ninternationell nummerplan, \r\n\r\ntelefonitjänst: en elektronisk kommunikationstjänst som \r\ninnebär en möjlighet att ringa eller ta emot samtal via ett \r\neller flera nummer inom en nationell eller internationell \r\nnummerplan, \r\n\r\ntillhörande facilitet: en anordning, funktion eller något \r\nannat som har samband med ett elektroniskt kommunikationsnät \r\neller en elektronisk kommunikationstjänst och som möjliggör, \r\nstöder eller kan stödja tillhandahållande av tjänster via det \r\nnätet eller den tjänsten, \r\n\r\ntrafikuppgift: en uppgift som behandlas i syfte att befordra \r\nett elektroniskt meddelande via ett elektroniskt \r\nkommunikationsnät eller för att fakturera detta meddelande, \r\n\r\ntrådlösa accesspunkter med kort räckvidd: små trådlösa \r\nnätanslutningsutrustningar med låg effekt och kort räckvidd \r\nsom kan vara utrustade med en eller flera antenner med låg \r\nvisuell inverkan och som gör det möjligt för användare att få \r\ntrådlös tillgång till elektroniska kommunikationsnät oberoende \r\nav om den underliggande nättopologin är mobil eller fast,\r\n\r\ntrådlösa lokala nät: trådlösa kommunikationssystem med låg \r\neffekt och kort räckvidd som på icke-exklusiv grund använder \r\nett harmoniserat frekvensutrymme och som har låg risk för \r\nstörningar på andra sådana system som utnyttjas av andra \r\nanvändare i omedelbar närhet av systemet,\r\n\r\nvertikalt integrerad operatör: en operatör som tillhandahåller \r\ntjänster till företag som den konkurrerar med på marknader i \r\nefterföljande handelsled. Lag (2025:1511).\r\n\r\n8 § Orden behandling och samtycke har i 8 och 9 kap. samma \r\ninnebörd som i EU:s dataskyddsförordning.\r\n\r\nErkännande av operatör\r\n\r\n9 § Regeringen eller den myndighet som regeringen bestämmer \r\nfår besluta om erkännande av en operatör enligt bestämmelser \r\nsom har antagits av Internationella teleunionen och får \r\nmeddela de föreskrifter som behövs för sådana erkännanden.\r\n\r\nMaritima avräkningsorgan\r\n\r\n10 § Regeringen eller den myndighet som regeringen bestämmer \r\nfår besluta om registrering av maritima avräkningsorgan enligt \r\nbestämmelser som har antagits av Internationella teleunionen \r\noch får meddela de föreskrifter som behövs för sådan \r\nregistrering.\r\n\r\nKommunikationsverksamhet inför eller vid fredstida \r\nkrissituationer och höjd beredskap\r\n\r\n11 § Om Sverige är i krig eller krigsfara eller om det råder \r\nsådana utomordentliga förhållanden som är föranledda av att \r\ndet är krig utanför Sveriges gränser eller av att Sverige har \r\nvarit i krig eller krigsfara, får regeringen meddela de \r\nföreskrifter om elektroniska kommunikationsnät och \r\nelektroniska kommunikationstjänster med tillhörande \r\nfaciliteter och tjänster samt annan radioanvändning som behövs \r\nmed hänsyn till landets försvar eller säkerhet i övrigt.\r\n\r\nRegeringen eller den myndighet som regeringen bestämmer får \r\nmeddela föreskrifter om den fredstida planeringen för \r\ntotalförsvarets behov av elektroniska kommunikationer under \r\nsådana förhållanden som anges i första stycket.\r\n\r\n12 § Regleringsmyndigheten får ålägga den som tillhandahåller \r\nsådana elektroniska kommunikationsnät eller elektroniska \r\nkommunikationstjänster som är av särskild betydelse från \r\nallmän synpunkt att på visst sätt beakta totalförsvarets behov \r\nav elektronisk kommunikation under höjd beredskap.\r\n\r\n13 § Regleringsmyndigheten får ålägga den som tillhandahåller \r\nelektroniska kommunikationsnät eller elektroniska \r\nkommunikationstjänster att delta i den planering som avses i \r\n11 § andra stycket och i planering och samordning av åtgärder \r\ninför eller vid fredstida krissituationer. Myndigheten får \r\näven ålägga andra aktörer att delta i sådan planering och \r\nsamordning, om aktören har kunskaper eller resurser av \r\nbetydelse för att upprätthålla funktionen av elektroniska \r\nkommunikationsnät eller elektroniska kommunikationstjänster.\r\n\r\nRegleringsmyndigheten får också ålägga de aktörer som avses i \r\nförsta stycket att genom samverkan stödja arbetet för att \r\nåterställa infrastrukturen för elektroniska kommunikationer i \r\nanslutning till händelser vid fredstida krissituationer eller \r\nhöjd beredskap.\r\n\r\nEtt åläggande enligt första eller andra stycket ska innehålla \r\nuppgift om vad aktören är skyldig att göra.\r\n\r\nRegeringen eller den myndighet som regeringen bestämmer får \r\nmeddela föreskrifter om den verksamhet som avses i första och \r\nandra styckena och om formerna för den. Lag (2024:192).\r\n\r\n14 § Regleringsmyndigheten ska upphäva eller ändra ett \r\nåläggande enligt 13 § när det är motiverat med hänsyn till \r\nåläggandets syfte. Lag (2024:192).\r\n\r\n15 § Den som på grund av ett åläggande enligt 13 § deltar i \r\neller har deltagit i sådan verksamhet som avses i den \r\nparagrafen får inte obehörigen föra vidare eller utnyttja \r\nuppgifter som han eller hon genom deltagandet har fått del av \r\neller tillgång till om\r\n\r\n1. förhållanden av betydelse för att förebygga eller hantera \r\nfredstida krissituationer,\r\n\r\n2. förhållanden av betydelse för totalförsvaret eller annars \r\nför Sveriges säkerhet, eller\r\n\r\n3. en enskilds affärs- eller drift-förhållanden.\r\n\r\nI det allmännas verksamhet ska i stället offentlighets- och \r\nsekretesslagen (2009:400) tillämpas. Lag (2024:192).\r\n\r\n2 kap. Anmälan av verksamhet\r\n\r\n1 § Allmänna elektroniska kommunikationsnät som vanligen \r\ntillhandahålls mot ersättning eller allmänt tillgängliga \r\nelektroniska kommunikationstjänster får tillhandahållas endast \r\nefter anmälan till tillsynsmyndigheten.\r\n\r\nFörsta stycket gäller inte\r\n\r\n1. nummeroberoende interpersonella kommunikationstjänster, \r\neller \r\n\r\n2. verksamhet som består enbart i överföring av signaler via \r\ntråd för utsändning till allmänheten av program som avses i \r\n1 kap. 2 § yttrandefrihetsgrundlagen.\r\n\r\nRegeringen eller den myndighet som regeringen bestämmer får \r\nmeddela föreskrifter om ytterligare undantag från kravet på \r\nanmälan.\r\n\r\n2 § Den som har gjort en anmälan enligt 1 § ska utan dröjsmål \r\nmeddela tillsynsmyndigheten om verksamheten upphör.\r\n\r\n3 § Den som bedriver verksamhet som ska anmälas enligt 1 § ska \r\ntillämpa sådana standarder som Europeiska kommissionen, i en \r\nförteckning som har offentliggjorts i Europeiska unionens \r\nofficiella tidning, har angett som obligatoriska.\r\n\r\n3 kap. Rätt att använda radiosändare\r\n\r\nTillstånd att använda radiosändare\r\n\r\n1 § Radiosändare får användas här i landet eller på ett \r\nsvenskt fartyg eller luftfartyg utomlands endast efter \r\ntillstånd från regleringsmyndigheten. Ett tillstånd ska avse \r\nrätten att använda en viss radiosändare eller att använda \r\nradiosändare inom ett visst frekvensutrymme.\r\n\r\n2 § Om användningen av frekvensutrymme samt villkoren och \r\nförfarandet för beviljande av tillstånd att använda \r\nradiosändare har harmoniserats i enlighet med internationella \r\navtal som Sverige har anslutit sig till eller bestämmelser som \r\nhar antagits med stöd av fördraget om Europeiska unionens \r\nfunktionssätt, ska den som har beviljats ett sådant tillstånd \r\nanses ha ett tillstånd enligt 1 §.\r\n\r\n3 § Kravet på tillstånd enligt 1 § gäller inte för \r\nPolismyndigheten, Säkerhetspolisen, Försvarsmakten eller \r\nFörsvarets radioanstalt. Det gäller inte heller för Försvarets \r\nmaterielverk vid verksamhet som verket bedriver på uppdrag av \r\nFörsvarsmakten eller Försvarets radioanstalt.\r\n\r\nEfter hörande av Försvarsmakten beslutar regleringsmyndigheten \r\nom tilldelning av radiofrekvenser för Försvarsmakten, \r\nFörsvarets radioanstalt och Försvarets materielverk samt om de \r\nytterligare villkor som behövs. När det gäller \r\nPolismyndigheten och Säkerhetspolisen beslutar \r\nregleringsmyndigheten i sådana frågor efter hörande av dessa \r\nmyndigheter.\r\n\r\n4 § Regeringen eller den myndighet som regeringen bestämmer \r\nfår meddela föreskrifter om undantag från tillståndsplikten \r\nenligt 1 §. Föreskrifterna får innehålla villkor om att den \r\nradioanläggning där sändaren ingår ska uppfylla bestämda \r\ntekniska krav och i övrigt sådana villkor som anges i 12 § \r\nförsta stycket 1-6 och 8, 13 § och 14 § 1, 2 och 4. Villkor \r\nsom innebär en begränsning av vilka elektroniska \r\nkommunikationstjänster eller vilka tekniker som får användas \r\nfår beslutas endast i de fall som anges i 15 §.\r\n\r\nEtt undantag i sådana föreskrifter får tidsbegränsas. I så \r\nfall ska 17 § andra stycket tillämpas.\r\n\r\n5 § Den som enligt 3 § eller enligt föreskrifter som har \r\nmeddelats med stöd av 4 § är undantagen från tillståndsplikt \r\nska vid tillämpningen av denna lag anses ha tillstånd enligt \r\n1 §.\r\n\r\nTillståndsförfarandet\r\n\r\n6 § Regleringsmyndigheten ska bevilja tillstånd att använda \r\nradiosändare, om\r\n\r\n1. det kan antas att radiofrekvenserna inte kommer att \r\nanvändas på ett sådant sätt att risk för otillåten skadlig \r\nstörning uppkommer,\r\n\r\n2. radioanvändningen utgör en effektiv användning av \r\nfrekvensutrymmet,\r\n\r\n3. det kan antas att radioanvändningen inte kommer att hindra \r\nsådan radiokommunikation som är särskilt viktig med hänsyn \r\ntill den fria åsiktsbildningen,\r\n\r\n4. radioanvändningen inte kommer att ta i anspråk \r\nfrekvensutrymme som behövs för att upprätthålla en rimlig \r\nberedskap för utveckling av befintliga och nya \r\nradioanvändningar eller frekvensutrymme för vilket \r\nradioanvändningen har harmoniserats för annan användning i \r\nenlighet med internationella avtal som Sverige har anslutit \r\nsig till eller bestämmelser som har antagits med stöd av \r\nfördraget om Europeiska unionens funktionssätt,\r\n\r\n5. det kan antas att radioanvändningen inte kommer att \r\ninkräkta på det frekvensutrymme som behövs för verksamhet som \r\navses i 3 §,\r\n\r\n6. det inte med hänsyn till att sökanden tidigare har fått ett \r\ntillstånd återkallat eller med hänsyn till något annat \r\nliknande förhållande finns skälig anledning att anta att \r\nradioanvändningen kommer att ske i strid med \r\ntillståndsvillkoren, och\r\n\r\n7. det kan antas att radioanvändningen inte kommer att orsaka \r\nskada för Sveriges säkerhet.\r\n\r\nEtt tillstånd att använda radiosändare för utsändningar som \r\nkräver tillstånd enligt någon annan lag eller enligt \r\nbestämmelser meddelade med stöd av någon annan lag, får \r\nbeviljas endast om sådant tillstånd finns. Då gäller inte \r\nförsta stycket 7.\r\n\r\nOm ett tillstånd avser en viss radiosändare ska radiosändaren, \r\ntillsammans med avsedd radiomottagare, ha sådana tekniska \r\negenskaper att den uppfyller rimliga krav på en effektiv \r\nfrekvensanvändning och på möjligheten att verka i den miljö \r\nsom den är avsedd för.\r\n\r\n7 § Regleringsmyndigheten får, trots 6 § första stycket 4, \r\nbevilja tillstånd för annan radioanvändning i ett harmoniserat \r\nfrekvensutrymme än den som följer av de harmoniserade \r\nvillkoren, om\r\n\r\n1. det finns bristande efterfrågan på användning av \r\nfrekvensutrymmet på de harmoniserade villkoren, och\r\n\r\n2. radioanvändningen inte hindrar eller försvårar att \r\nfrekvensutrymmet används på de harmoniserade villkoren i någon \r\nannan medlemsstat i Europeiska unionen.\r\n\r\nVid prövningen ska det särskilt beaktas om radioanvändningen \r\nkan påverka den harmoniserade användningen av frekvensutrymmet \r\ni unionen på lång sikt eller tillgången till radioutrustning \r\nsom kan användas i frekvensutrymmet.\r\n\r\n8 § Om regleringsmyndigheten bedömer att tillståndsprövning \r\ninom ett visst frekvensutrymme bör ske efter ett förfarande \r\nmed allmän inbjudan till ansökan, får myndigheten avslå en \r\nansökan om tillstånd i det frekvensutrymmet som har gjorts \r\nutanför ett sådant förfarande. \r\n\r\n9 § Regleringsmyndigheten får besluta att antalet tillstånd \r\nsom beviljas inom ett frekvensutrymme ska vara begränsat, om \r\ndet är nödvändigt för att garantera en effektiv användning av \r\nradiofrekvenser. Ett beslut att begränsa antalet tillstånd ska \r\nomprövas så snart det finns anledning till det.\r\n\r\n10 § När antalet tillstånd har begränsats enligt 9 §, ska \r\ntillståndsprövningen ske efter en allmän inbjudan till \r\nansökan, om det inte finns särskilda skäl mot det eller om \r\nradioanvändningen\r\n\r\n1. avser huvudsakligen utsändning till allmänheten av program \r\nsom avses i 1 kap. 2 § yttrandefrihetsgrundlagen,\r\n\r\n2. är avsedd för privat bruk, eller\r\n\r\n3. behövs för verksamhet som bedrivs i syfte att tillgodose \r\nallmän ordning, säkerhet eller hälsa.\r\n\r\nRegeringen eller den myndighet som regeringen bestämmer får \r\nmeddela föreskrifter om vilken radioanvändning som omfattas av \r\nundantaget i första stycket 3.\r\n\r\n11 § Tillståndsprövningen efter en allmän inbjudan till \r\nansökan enligt 10 § ska ske efter ett jämförande \r\nurvalsförfarande, efter ett anbudsförfarande där det pris \r\nsökanden är villig att betala för tillståndet ska vara \r\nutslagsgivande eller efter en kombination av dessa \r\nförfaranden.\r\n\r\nFörfarandet ska utformas så att det främjar konkurrens och får \r\ndärutöver syfta endast till att\r\n\r\n1. främja täckning och utbyggnad,\r\n\r\n2. säkerställa tjänsters kvalitet,\r\n\r\n3. uppnå en effektiv användning av radiofrekvenser, eller\r\n\r\n4. främja innovation och näringslivets utveckling.\r\n\r\nDen allmänna inbjudan ska innehålla uppgifter om det \r\nförfarande som ska användas, förutsättningarna för deltagande \r\ni förfarandet och de villkor som tillstånd kommer att förenas \r\nmed.\r\n\r\nVillkor\r\n\r\n12 § Ett tillstånd att använda radiosändare får förenas med \r\nvillkor om\r\n\r\n1. det frekvensutrymme som tillståndet avser,\r\n\r\n2. vilken eller vilka elektroniska kommunikationstjänster \r\neller slag av elektroniska kommunikationsnät eller tekniker \r\nsom tillståndet avser,\r\n\r\n3. täckning och utbyggnad inom landet,\r\n\r\n4. det geografiska område som tillståndet avser,\r\n\r\n5. en skyldighet för sökanden att dela frekvensutrymme med \r\nandra,\r\n\r\n6. skyldigheter som följer av tillämpliga internationella \r\navtal i fråga om användning av frekvenser,\r\n\r\n7. åtaganden som har gjorts i samband med att tillstånd har \r\nbeviljats enligt 10 och 11 §§,\r\n\r\n8. tekniska krav och annat som krävs för att säkerställa ett \r\nfaktiskt och effektivt frekvensutnyttjande, och\r\n\r\n9. krav som är av betydelse för Sveriges säkerhet.\r\n\r\nFörsta stycket 9 gäller inte för tillstånd som avses i 6 § \r\nandra stycket.\r\n\r\n13 § Ett tillstånd att använda radiosändare i ett \r\nfrekvensutrymme för vilket radioanvändningen har harmoniserats \r\ni enlighet med internationella avtal som Sverige har anslutit \r\nsig till eller bestämmelser som har antagits med stöd av \r\nfördraget om Europeiska unionens funktionssätt, ska förenas \r\nmed de villkor som följer av avtalet eller bestämmelserna. \r\nDetta gäller dock inte om tillstånd beviljas för sådan annan \r\nanvändning som avses i 7 §.\r\n\r\nFörsta stycket gäller även när den som ska tilldelas \r\nradiofrekvenser har utsetts i enlighet med sådana avtal eller \r\nbestämmelser.\r\n\r\n14 § Ett tillstånd att använda en viss radiosändare får, \r\nutöver det som anges i 12 och 13 §§, förenas med villkor om\r\n\r\n1. hur antennen och radiosändaren i övrigt ska vara \r\nbeskaffade,\r\n\r\n2. det geografiska område där en mobil radiosändare får \r\nanvändas,\r\n\r\n3. var antennen till en fast radiosändare ska vara belägen, \r\noch\r\n\r\n4. kompetenskrav för den som ska sköta radioanläggningen.\r\n\r\n15 § Villkor som innebär en begränsning av vilka elektroniska \r\nkommunikationstjänster eller vilka tekniker som får användas, \r\nfår beslutas endast om det krävs för att\r\n\r\n1. undvika skadlig störning,\r\n\r\n2. säkerställa ett effektivt frekvensutnyttjande,\r\n\r\n3. skydda människors liv eller hälsa,\r\n\r\n4. tillgodose det allmännas intresse av att vissa elektroniska \r\nkommunikationstjänster finns tillgängliga i vissa delar av \r\nlandet, eller\r\n\r\n5. tillgodose det allmännas intresse av att främja \r\ntillhandahållandet av radio- och tv-tjänster som tillstånd har \r\nbeviljats för enligt annan lag.\r\n\r\nVillkor som innebär att endast en viss elektronisk \r\nkommunikationstjänst får tillhandahållas får beslutas bara om \r\ndet krävs för att säkerställa verksamhet som bedrivs i syfte \r\natt skydda människors liv eller hälsa eller om det annars \r\nfinns synnerliga skäl för det med hänsyn till ett allmänt \r\nintresse.\r\n\r\n16 § Ett tillstånd att använda radiosändare får förenas med \r\nett förbehåll om att en operatör som har rätt att använda \r\ntillståndet kan åläggas att ge tillträde till infrastruktur \r\nför tillhandahållande av mobila elektroniska \r\nkommunikationstjänster enligt 5 kap. 33 §.\r\n\r\nTillståndstid\r\n\r\n17 § Ett tillstånd ska beviljas för en bestämd tid. \r\nGiltighetstiden för tillståndsvillkor får vara kortare än \r\ntillståndstiden.\r\n\r\nNär giltighetstiden för tillstånd och tillståndsvillkor \r\nbestäms ska regleringsmyndigheten särskilt beakta\r\n\r\n1. framtida förändringar i radioanvändningen,\r\n\r\n2. den tid som sändaren är avsedd att användas,\r\n\r\n3. den tekniska utveckling som kan väntas,\r\n\r\n4. den tid som krävs för att uppnå ett rimligt ekonomiskt \r\nutbyte av utrustningen, och\r\n\r\n5. ett sådant tillstånd som enligt 6 § andra stycket är en \r\nförutsättning för tillstånd att använda radiosändare.\r\n\r\n18 § Ett tillstånd att använda radiosändare i ett harmoniserat \r\nfrekvensutrymme avsett för trådlösa bredbandstjänster får \r\nbeviljas för en kortare tid än 15 år endast om tillståndet \r\nbeviljas för\r\n\r\n1. provning, försök eller experimentella ändamål,\r\n\r\n2. delad användning av radiofrekvenser, eller\r\n\r\n3. sådan annan användning som avses i 7 §.\r\n\r\nFörlängning av tillståndstid\r\n\r\n19 § Ett tillstånd att använda en viss radiosändare ska vid \r\ngiltighetstidens utgång förlängas med samma tid som \r\ntillståndet har beviljats för, eller senast har förlängts med, \r\ndock högst fem år, om förutsättningarna i 6 § för beviljande \r\nav tillstånd är uppfyllda.\r\n\r\nFörlängning ska ske med en kortare tid än den som anges i \r\nförsta stycket eller på ändrade villkor, om förutsättningarna \r\ni 6 § för beviljande av tillstånd därigenom kan uppfyllas. En \r\nsådan kortare förlängningstid ska beslutas också om \r\ntillståndshavaren begär det.\r\n\r\nGiltighetstiden ska inte förlängas, om\r\n\r\n1. giltighetstiden för tillståndet inte överstiger sex \r\nmånader,\r\n\r\n2. tillståndet har beviljats för sådan annan användning som \r\navses i 7 §, eller\r\n\r\n3. tillståndshavaren begär det.\r\n\r\n20 § Giltighetstiden för ett tillstånd att använda \r\nradiosändare inom ett visst frekvensutrymme får förlängas \r\nendast om det är nödvändigt för att en samordnad \r\ntillståndsgivning inom ett eller flera frekvensutrymmen ska \r\nunderlättas. En förlängning får i ett sådant fall ske för en \r\nkortare period, så att tillståndet upphör samtidigt som ett \r\nannat tillstånd.\r\n\r\n21 § Trots 19 och 20 §§ ska ett tillstånd att använda \r\nradiosändare i ett harmoniserat frekvensutrymme avsett för \r\ntrådlösa bredbandstjänster, som har beviljats för kortare tid \r\nän 20 år, förlängas med skälig tid, dock så lång tid att den \r\nsammantagna tillståndstiden blir minst 20 år. Förlängning ska \r\nske endast om tillståndshavaren begär det senast två år före \r\ngiltighetstidens utgång.\r\n\r\nGiltighetstiden får inte förlängas, om\r\n\r\n1. tillståndshavaren inte har följt tillståndsvillkoren,\r\n\r\n2. tillståndet med stöd av 18 § har beviljats för en kortare \r\ntid än 15 år, eller\r\n\r\n3. en förlängning inte är motiverad med hänsyn till intresset \r\nav att\r\n\r\na) säkerställa en effektiv användning av radiofrekvenser,\r\n\r\nb) främja täckning och utbyggnad inom landet av trådlösa \r\nbredbandstjänster,\r\n\r\nc) främja teknikutvecklingen,\r\n\r\nd) hindra snedvridning av konkurrensen, eller\r\n\r\ne) skydda människors liv eller tillgodose allmän ordning och \r\nsäkerhet eller försvar.\r\n\r\nAmatörradiosändare\r\n\r\n22 § Regeringen eller den myndighet som regeringen bestämmer \r\nfår överlämna till fysiska eller juridiska personer att \r\nanordna prov och utfärda bevis om att föreskrivna \r\nkompetenskrav för användning av amatörradiosändare är \r\nuppfyllda och att tilldela anropssignaler för sådan \r\nanvändning.\r\n\r\nEtt beslut om överlämnande får återkallas om anordnaren eller \r\nutfärdaren anordnar prov, utfärdar bevis eller tilldelar \r\nanropssignaler i strid med gällande föreskrifter eller på \r\nnågot annat sätt visar sig olämplig att fullgöra uppgiften.\r\n\r\nÅtgärder mot störningar\r\n\r\n23 § Om det till följd av tillståndshavarens användning av en \r\nradiosändare uppkommer en otillåten skadlig störning, ska \r\ntillståndshavaren omedelbart se till att störningen upphör \r\neller i möjligaste mån minskar. Den som använder en \r\nradiomottagare som stör användningen av en annan \r\nradiomottagare har motsvarande skyldighet.\r\n\r\n24 § Elektriska eller elektroniska anläggningar som, utan att \r\nvara radioanläggningar, är avsedda att alstra radiofrekvent \r\nenergi för kommunikationsändamål i ledning eller för \r\nindustriellt, vetenskapligt, medicinskt eller något annat \r\nliknande ändamål, får användas endast i enlighet med \r\nföreskrifter som meddelas av regeringen eller den myndighet \r\nsom regeringen bestämmer.\r\n\r\nRegeringen får meddela föreskrifter om förbud mot att inneha \r\nelektriska eller elektroniska anläggningar som inte omfattas \r\nav första stycket och som, utan att vara radioanläggningar, är \r\navsedda att sända radiovågor.\r\n\r\nÖverlåtelse och uthyrning av tillstånd\r\n\r\n25 § Ett tillstånd eller en del av ett tillstånd att använda \r\nradiosändare får överlåtas efter medgivande från \r\nregleringsmyndigheten. Ett sådant medgivande ska lämnas, om\r\n\r\n1. förvärvaren uppfyller de krav som har ställts på sökanden i \r\nsamband med att tillståndet beviljades,\r\n\r\n2. det inte finns skäl att anta att överlåtelsen inverkar \r\nmenligt på konkurrensen,\r\n\r\n3. överlåtelsen inte leder till en ändrad användning av \r\nradiofrekvenserna, när användningen är harmoniserad enligt \r\nbestämmelser som har antagits med stöd av fördraget om \r\nEuropeiska unionens funktionssätt,\r\n\r\n4. förvärvaren inte tidigare har fått ett sådant tillstånd \r\nåterkallat enligt 11 kap. 7 § andra stycket 3,\r\n\r\n5. det kan antas att förvärvarens radioanvändning inte kommer \r\natt orsaka skada för Sveriges säkerhet, och tillståndet har \r\nbeviljats före den 1 januari 2020, och\r\n\r\n6. det inte finns något annat särskilt skäl mot det.\r\n\r\nFörsta stycket 4 och 5 gäller inte vid överlåtelse av ett \r\ntillstånd som avses i 6 § andra stycket.\r\n\r\n26 § En överlåtelse i strid med 25 § är utan verkan.\r\n\r\n27 § Förvärvaren övertar överlåtarens rättigheter och \r\nskyldigheter enligt denna lag för tiden efter det att \r\nregleringsmyndigheten har lämnat sitt medgivande enligt 25 §.\r\n\r\nVid överlåtelse av en del av ett tillstånd ska den överlåtna \r\ndelen anses som ett nytt tillstånd.\r\n\r\nVid medgivandet får regleringsmyndigheten besluta de nya eller \r\nändrade villkor som behövs på grund av överlåtelsen.\r\n\r\n28 § Bestämmelserna om överlåtelse av ett tillstånd eller en \r\ndel av ett tillstånd i 25 och 26 §§ och 27 § första stycket \r\nska tillämpas även på uthyrning av ett tillstånd eller en del \r\nav ett tillstånd att använda radiosändare.\r\n\r\nRegeringen eller den myndighet som regeringen bestämmer får \r\nmeddela föreskrifter om undantag från kravet på medgivande vid \r\nsådan uthyrning som avser en kortare period eller som annars \r\när av begränsad omfattning.\r\n\r\n4 kap. Rätt att använda nummer\r\n\r\nNummerplaner\r\n\r\n1 § Regeringen eller den myndighet som regeringen bestämmer \r\nfår fastställa nationella nummerplaner för elektronisk \r\nkommunikation och meddela föreskrifter om planerna och deras \r\nanvändning.\r\n\r\n2 § Den som bedriver verksamhet som ska anmälas enligt \r\n2 kap. 1 § eller tillhandahåller elektroniska \r\nkommunikationstjänster i samtrafik med den som bedriver sådan \r\nverksamhet ska följa fastställda nummerplaner.\r\n\r\nTillstånd att använda nummer\r\n\r\n3 § Nummer ur en nationell nummerplan får användas endast \r\nefter tillstånd från regleringsmyndigheten. Ett tillstånd ska \r\navse serier av nummer eller enskilda nummer.\r\n\r\nRegeringen eller den myndighet som regeringen bestämmer får \r\nmeddela föreskrifter om tilldelning av nummer.\r\n\r\n4 § Den som har tillstånd att använda en nummerserie får inte \r\ndiskriminera andra som tillhandahåller elektroniska \r\nkommunikationstjänster i fråga om de nummer som ger tillgång \r\ntill tjänster i näten.\r\n\r\n5 § Ett tillstånd att använda nummer får förenas med villkor \r\nom\r\n\r\n1. vilket slag av tjänst som numret ska användas för,\r\n\r\n2. faktiskt och effektivt utnyttjande av numret,\r\n\r\n3. en lämplig giltighetstid, med förbehåll för eventuella \r\nändringar i den nationella nummerplanen,\r\n\r\n4. åtaganden som har gjorts i samband med att tillstånd har \r\nbeviljats enligt 6 §,\r\n\r\n5. skyldigheter som följer av tillämpliga internationella \r\navtal i fråga om användning av nummer, och\r\n\r\n6. skyldigheter som följer av konsumentskyddsbestämmelser \r\neller av andra nummerrelaterade bestämmelser i andra \r\nmedlemsstater i fråga om användning av nummer inom Europeiska \r\nunionen.\r\n\r\nNummer av betydande ekonomiskt värde\r\n\r\n6 § Regleringsmyndigheten får bevilja tillstånd att använda \r\nnummer av betydande ekonomiskt värde efter en allmän inbjudan \r\ntill ansökan. Ett sådant tillstånd ska beviljas efter\r\n\r\n1. ett jämförande urvalsförfarande,\r\n\r\n2. ett anbudsförfarande där det pris sökanden är villig att \r\nbetala för tillståndet ska vara utslagsgivande,\r\n\r\n3. ett förfarande med slumpmässig tilldelning, eller\r\n\r\n4. en kombination av förfaranden enligt 1-3.\r\n\r\nDen allmänna inbjudan ska innehålla uppgifter om det \r\nförfarande som ska användas, förutsättningarna för deltagande \r\ni förfarandet och de villkor som tillstånd kommer att förenas \r\nmed.\r\n\r\nÖverlåtelse av tillstånd\r\n\r\n7 § Ett tillstånd eller en del av ett tillstånd att använda \r\nnummer får överlåtas efter medgivande från \r\nregleringsmyndigheten. Ett sådant medgivande ska lämnas, om\r\n\r\n1. förvärvaren uppfyller de krav som har ställts på sökanden i \r\nsamband med att tillståndet beviljades,\r\n\r\n2. det inte finns skäl att anta att överlåtelsen inverkar \r\nmenligt på konkurrensen, och\r\n\r\n3. det inte finns något annat särskilt skäl mot det.\r\n\r\nKravet på medgivande gäller inte när ett nummer ur en \r\nnationell nummerplan, på slutanvändarens begäran, överlämnas \r\ntill en annan tillhandahållare enligt 7 kap. 19 §.\r\n\r\n8 § En överlåtelse i strid med 7 § är utan verkan.\r\n\r\n9 § Förvärvaren övertar överlåtarens rättigheter och \r\nskyldigheter enligt denna lag för tiden efter medgivandet. Vid \r\növerlåtelse av en del av ett tillstånd ska den överlåtna delen \r\nanses som ett nytt tillstånd.\r\n\r\nVid medgivandet får regleringsmyndigheten besluta de nya eller \r\nändrade villkor som behövs på grund av överlåtelsen.\r\n\r\nTillgång till nummer och tjänster\r\n\r\n10 § Den som tillhandahåller ett allmänt elektroniskt \r\nkommunikationsnät eller en allmänt tillgänglig nummerbaserad \r\ninterpersonell kommunikationstjänst ska se till att \r\nslutanvändare kan nå samtliga nummer som tillhandahålls inom \r\nEuropeiska ekonomiska samarbetsområdet, om\r\n\r\n1. det är ekonomiskt genomförbart,\r\n\r\n2. det inte är fråga om ett nummer som har enbart ett \r\nnationellt syfte, och\r\n\r\n3. den uppringda slutanvändaren inte av kommersiella skäl har \r\nvalt att begränsa nåbarheten från vissa geografiska områden.\r\n\r\nRegeringen eller den myndighet som regeringen bestämmer får \r\nmeddela ytterligare föreskrifter om skyldighetens omfattning \r\nenligt första stycket och föreskrifter om undantag från \r\nskyldigheten.\r\n\r\n11 § Konsumentombudsmannen får ålägga den som tillhandahåller \r\nett allmänt elektroniskt kommunikationsnät eller en allmänt \r\ntillgänglig elektronisk kommunikationstjänst att hindra \r\nanvändares tillgång till ett nummer eller till en tjänst via \r\nett nummer vars sifferstruktur saknar geografisk betydelse, om \r\nmarknadsföringen av numret eller tjänsten är otillbörlig eller \r\nom väsentlig information utelämnas vid marknadsföringen.\r\n\r\nKonsumentombudsmannens beslut får förenas med en skyldighet \r\nför tillhandahållaren att hålla inne betalning avseende numret \r\neller tjänsten tills ärendet har avgjorts slutligt. Om \r\nbeslutet står fast, ska medel som har hållits inne snarast \r\nbetalas tillbaka till användaren.\r\n\r\nBeslut får inte meddelas utan att den som har vidtagit \r\nmarknadsföringsåtgärden har fått tillfälle att yttra sig. I \r\nbrådskande fall får dock beslut meddelas omedelbart att gälla \r\ntill dess något annat bestäms.\r\n\r\n5 kap. Samtrafik och andra former av tillträde\r\n\r\nSkyldigheter i fråga om samtrafik och interoperabilitet\r\n\r\n1 § En operatör av ett allmänt elektroniskt kommunikationsnät \r\när skyldig att förhandla om samtrafik med den som \r\ntillhandahåller eller avser att tillhandahålla allmänt \r\ntillgängliga elektroniska kommunikationstjänster som inte är \r\nnummeroberoende interpersonella kommunikationstjänster.\r\n\r\n2 § Den som i samband med en förhandling som avses i 1 § får \r\ndel av eller tillgång till uppgifter om ett annat företags \r\naffärs- eller driftförhållanden får inte obehörigen föra \r\nvidare eller utnyttja det som han eller hon har fått del av \r\neller tillgång till.\r\n\r\nI det allmännas verksamhet ska i stället offentlighets- och \r\nsekretesslagen (2009:400) tillämpas.\r\n\r\n3 § Regleringsmyndigheten får ålägga den som kontrollerar \r\ntillträde till slutanvändare och som bedriver verksamhet som \r\nska anmälas enligt 2 kap. 1 § att mot skälig ersättning\r\n\r\n1. bedriva samtrafik eller vidta någon annan åtgärd som krävs \r\nför att säkerställa att slutanvändare kan nå varandra, eller\r\n\r\n2. göra tjänster interoperabla med andra operatörers tjänster.\r\n\r\n4 § Regleringsmyndigheten får ålägga den som tillhandahåller \r\nen nummeroberoende interpersonell kommunikationstjänst med \r\nbetydande geografisk täckning och ett betydande antal \r\nanvändare att göra sin tjänst interoperabel med andra \r\ntjänster, om det är nödvändigt för att säkerställa att \r\nslutanvändare kan nå varandra. Ett sådant beslut får förenas \r\nmed en skyldighet att tillämpa särskilda standarder och att \r\noffentliggöra information som får användas av andra.\r\n\r\nEtt beslut enligt första stycket får meddelas endast om \r\nEuropeiska kommissionen har antagit genomförandebestämmelser \r\nsom närmare beskriver de skyldigheter som får åläggas.\r\n\r\nSkyldigheter för operatörer med betydande inflytande på en \r\nmarknad\r\n\r\nMarknadsanalys och identifiering av företag med betydande \r\ninflytande\r\n\r\n5 § Regleringsmyndigheten ska fortlöpande fastställa vilka \r\nprodukt- och tjänstemarknader som har sådana särdrag att det \r\nkan vara motiverat att ålägga någon skyldigheter i syfte att \r\nmotverka konkurrensproblem. Vid fastställandet ska \r\nmarknadernas geografiska omfattning avgränsas. Myndigheten ska \r\ndå beakta graden av infrastrukturkonkurrens inom olika områden \r\noch i vilken utsträckning som bredband är utbyggt.\r\n\r\nRegleringsmyndigheten ska fortlöpande analysera de marknader \r\nsom har fastställts och, om myndigheten bedömer att det är \r\nmotiverat att ålägga någon skyldigheter på en sådan marknad, \r\nidentifiera företag med betydande inflytande på den marknaden.\r\n\r\nRegleringsmyndigheten ska särskilt beakta\r\n\r\n1. Europeiska kommissionens rekommendation om relevanta \r\nprodukt- och tjänstemarknader,\r\n\r\n2. kommissionens riktlinjer för marknadsanalys och bedömning \r\nav ett företags betydande inflytande på marknaden, och\r\n\r\n3. Berecs riktlinjer om gemensamma tillvägagångssätt för hur \r\ngränsöverskridande efterfrågan kan mötas.\r\n\r\n6 § Vid tillämpningen av 5 § kan det anses motiverat att \r\nålägga någon skyldigheter på en marknad om\r\n\r\n1. det finns stora och bestående hinder för marknadsinträde,\r\n\r\n2. marknadsstrukturen är sådan att den inte utvecklas mot \r\neffektiv konkurrens, och\r\n\r\n3. marknadsmisslyckandena inte kan åtgärdas med stöd av den \r\nallmänna konkurrensrätten.\r\n\r\n7 § Ett företag ska anses ha ett betydande inflytande på en \r\nfastställd marknad om det, antingen enskilt eller tillsammans \r\nmed andra, har en ställning av sådan ekonomisk styrka att det \r\ni betydande omfattning kan uppträda oberoende av sina \r\nkonkurrenter, sina kunder och i sista hand av konsumenterna.\r\n\r\nÅläggande av skyldigheter för operatörer med betydande \r\ninflytande\r\n\r\n8 § I syfte att skapa effektiv konkurrens till förmån för \r\nslutanvändarna ska regleringsmyndigheten ålägga en operatör, \r\nsom enligt 5 § andra stycket har identifierats som ett företag \r\nmed betydande inflytande på en marknad, en eller flera \r\nskyldigheter enligt 12-21 §§.\r\n\r\nRegleringsmyndigheten får ålägga en sådan operatör andra \r\nskyldigheter avseende tillträde än de som anges i detta \r\nkapitel, om det finns synnerliga skäl och åtgärden har \r\ngodkänts av Europeiska kommissionen.\r\n\r\n9 § Ett beslut enligt 8 eller 22 § ska förenas med en \r\nskyldighet för operatören att i god tid före åtgärden till \r\nregleringsmyndigheten anmäla planer på att avveckla eller byta \r\nut nätdelar som omfattas av skyldigheten.\r\n\r\nOm det är nödvändigt för att säkerställa konkurrensen och \r\nslutanvändarnas rättigheter, får regleringsmyndigheten ålägga \r\noperatören att ge in en detaljerad beskrivning av planerna med \r\navseende på övergångsperioder och villkor samt av vilka \r\njämförbara tillträdesprodukter som erbjuds i stället.\r\n\r\n10 § På en marknad för samtalsterminering får \r\nregleringsmyndigheten ålägga en skyldighet enligt 19 § endast \r\nom Europeiska kommissionen inte har fastställt någon \r\nunionsomfattande termineringstaxa för marknaden.\r\n\r\n11 § Regleringsmyndigheten får ålägga en operatör som är ett \r\nrent grossistföretag skyldigheter enligt 12, 14 eller 15 § \r\neller andra skyldigheter enligt 19 § än sådana som avser \r\nrättvis och skälig prissättning, endast om\r\n\r\n1. myndigheten tidigare har ålagt operatören skyldigheter \r\nenligt 13 eller 16 § eller en skyldighet om rättvis och skälig \r\nprissättning, och\r\n\r\n2. ytterligare skyldigheter krävs på grund av att de villkor \r\nsom operatören erbjuder medför eller kan medföra \r\nkonkurrensproblem till skada för slutanvändarna.\r\n\r\nOperatören ska till regleringsmyndigheten omgående anmäla \r\nomständigheter som kan påverka bedömningen av om operatören är \r\nett rent grossistföretag.\r\n\r\nVilka skyldigheter som får åläggas med stöd av 8 § \r\n\r\n12 § En operatör som är ett företag med betydande inflytande \r\npå en marknad får åläggas att i ett referenserbjudande eller \r\npå något annat sätt offentliggöra specificerade uppgifter om\r\n\r\n1. redovisning,\r\n\r\n2. tekniska specifikationer,\r\n\r\n3. nätegenskaper,\r\n\r\n4. villkor för tillhandahållande och användning, inbegripet \r\nvillkor som begränsar tillträde till eller användning av vissa \r\ntjänster,\r\n\r\n5. prissättning, eller\r\n\r\n6. andra förhållanden som behövs för insyn i fråga om \r\nsamtrafik och andra former av tillträde.\r\n\r\nI ett beslut om åläggande ska det anges vilka uppgifter som \r\nska tillhandahållas, hur detaljerade uppgifterna ska vara och \r\npå vilket sätt de ska offentliggöras.\r\n\r\nOperatören får åläggas att ändra en uppgift enligt första \r\nstycket om det är nödvändigt för att den ska stämma överens \r\nmed en skyldighet som har beslutats enligt detta kapitel.\r\n\r\nEtt beslut enligt denna paragraf får förenas med vite.\r\n\r\n13 § En operatör som är ett företag med betydande inflytande \r\npå en marknad får åläggas att tillämpa icke-diskriminerande \r\nvillkor i sin verksamhet. En sådan skyldighet ska särskilt \r\nsäkerställa att\r\n\r\n1. operatören under likvärdiga omständigheter tillämpar \r\nlikvärdiga villkor för andra som tillhandahåller likvärdiga \r\ntjänster, och\r\n\r\n2. de tjänster och den information som operatören erbjuder \r\nandra tillhandahålls på samma villkor och med samma kvalitet \r\nsom gäller för operatörens egna tjänster eller för \r\ndotterbolags eller samarbetspartners tjänster.\r\n\r\n14 § En operatör som är ett företag med betydande inflytande \r\npå en marknad får åläggas att särredovisa och rapportera \r\nspecificerad verksamhet med anknytning till samtrafik och \r\nandra former av tillträde. En sådan skyldighet kan avse att \r\noperatören ska ge insyn i sina grossistpriser och sina priser \r\nvid intern försäljning eller tillhandahålla en myndighet sin \r\nredovisning, inbegripet uppgifter om intäkter från andra.\r\n\r\n15 § En operatör som är ett företag med betydande inflytande \r\npå en marknad får åläggas att uppfylla rimliga krav på \r\ntillträde till och användning av sådan infrastruktur som \r\nanvänds för att anlägga ett elektroniskt kommunikationsnät. En \r\nsådan skyldighet får avse även infrastruktur som inte är en \r\ndel av den relevanta marknaden.\r\n\r\n16 § En operatör som är ett företag med betydande inflytande \r\npå en marknad får åläggas att uppfylla rimliga krav på \r\ntillträde till och användning av nät och tillhörande \r\nfaciliteter i syfte att tillhandahålla elektroniska \r\nkommunikationstjänster. En sådan skyldighet kan avse att \r\noperatören ska\r\n\r\n1. ge någon annan tillträde till specificerade nätdelar och \r\ntillhörande faciliteter,\r\n\r\n2. ge någon annan tillträde till specificerade aktiva eller \r\nvirtuella nätdelar eller nättjänster,\r\n\r\n3. förlänga ett redan beviljat tillträde till tillhörande \r\nfaciliteter,\r\n\r\n4. erbjuda andra operatörer specificerade tjänster för \r\nåterförsäljning,\r\n\r\n5. bevilja tillträde till tekniska gränssnitt, protokoll och \r\nannan nyckelteknik som är nödvändig för interoperabilitet \r\nmellan tjänster,\r\n\r\n6. erbjuda samlokalisering eller andra möjligheter till \r\ngemensamt utnyttjande av tillhörande faciliteter,\r\n\r\n7. erbjuda specificerade tjänster som krävs för att \r\nsäkerställa interoperabilitet mellan tjänster ända fram till \r\nslutanvändarna,\r\n\r\n8. erbjuda tillträde till driftstödssystem eller liknande \r\nprogramsystem som krävs för att garantera en sund konkurrens \r\nnär det gäller tillhandahållande av tjänster,\r\n\r\n9. erbjuda tillträde till sådana tjänster som möjliggör, \r\nstöder eller kan stödja tillhandahållande av tjänster via \r\nelektroniska kommunikationsnät eller elektroniska \r\nkommunikationstjänster, eller\r\n\r\n10. bedriva samtrafik eller i övrigt vidta åtgärder så att nät \r\neller tillhörande faciliteter kan förbindas.\r\n\r\nEtt beslut om åläggande får förenas med de villkor som behövs \r\nför att säkerställa normal nätdrift. Villkor om att följa \r\nsärskilda tekniska standarder eller specifikationer ska vara \r\nförenliga med de standarder som Europeiska kommissionen, i en \r\nförteckning som har offentliggjorts i Europeiska unionens \r\nofficiella tidning, har angett som obligatoriska.\r\n\r\n17 § När 16 § tillämpas ska särskilt beaktas\r\n\r\n1. den tekniska och ekonomiska bärkraften för användning och \r\ninstallation av alternativa nätdelar eller tillhörande \r\nfaciliteter, med hänsyn till marknadsutvecklingen samt arten \r\noch typen av samtrafik och andra former av tillträde,\r\n\r\n2. den förväntade tekniska utvecklingens påverkan på nätens \r\nutformning och förvaltning,\r\n\r\n3. behovet av att säkerställa teknikneutralitet i syfte att \r\nfrämja utformning och förvaltning av flera nät,\r\n\r\n4. den tillgängliga kapaciteten,\r\n\r\n5. de risker som en nyinvestering medför för ägaren till ett \r\nnät eller tillhörande faciliteter,\r\n\r\n6. behovet av att värna konkurrensen på lång sikt,\r\n\r\n7. berörda immateriella rättigheter, och\r\n\r\n8. intresset av gränsöverskridande tjänster inom Europeiska \r\nekonomiska samarbetsområdet.\r\n\r\nRegleringsmyndigheten ska också överväga om konkurrensen och \r\nslutanvändarnas intressen i stället kan främjas genom \r\nåläggande endast av skyldigheter enligt 15 § eller av \r\nskyldigheter på närliggande marknader.\r\n\r\n18 § En skyldighet enligt 15 eller 16 § ska förenas med en \r\nskyldighet att offentliggöra ett sådant referenserbjudande som \r\nanges i 12 §. Erbjudandet ska innehålla de uppgifter som anges \r\ni Berecs riktlinjer om minimikriterierna för ett \r\nreferenserbjudande och de ytterligare uppgifter som \r\nregleringsmyndigheten bestämmer.\r\n\r\nEtt beslut om en skyldighet att offentliggöra ett \r\nreferenserbjudande får förenas med vite.\r\n\r\n19 § En operatör som är ett företag med betydande inflytande \r\npå en marknad får åläggas att iaktta kostnadstäckning eller \r\ntillämpa kostnadsorienterad eller annan prissättning för \r\nspecificerade typer av samtrafik och andra former av \r\ntillträde. Detta får ske om en marknadsanalys enligt 5 § andra \r\nstycket visar att en brist på effektiv konkurrens innebär att \r\noperatören kan ta ut överpriser eller använda prispress på ett \r\nsätt som missgynnar slutanvändarna.\r\n\r\nEtt åläggande får, i samband med att det beslutas eller \r\nsenare, förenas med en skyldighet att tillämpa ett visst \r\nhögsta eller lägsta pris för samtrafik och andra former av \r\ntillträde som omfattas av skyldigheten.\r\n\r\nÅläggandet kan avse även att operatören ska tillämpa en viss \r\nkostnadsredovisningsmetod och göra en beskrivning av metoden \r\ntillgänglig för allmänheten. I så fall ska kostnadernas \r\nhuvudkategorier och reglerna för kostnadsfördelningen framgå \r\nav beskrivningen.\r\n\r\n20 § Den som har ålagts att tillämpa kostnadsorienterad \r\nprissättning enligt 19 § ska, om någon skyldighet enligt \r\nparagrafens andra stycke inte har ålagts, visa att priserna är \r\nrättvisa och skäliga med hänsyn till kostnaderna och får \r\nåläggas en skyldighet att justera sina priser.\r\n\r\n21 § När 19 § tillämpas ska hänsyn tas till den investering \r\nsom operatören har gjort. En skyldighet som avses i 19 § ska \r\nutformas så att operatören får en rimlig avkastning på \r\nkapitalinvesteringen.\r\n\r\nNär kostnadsorienterade taxor för samtalsterminering \r\nfastställs ska kriterierna i bilaga 3 till Europaparlamentets \r\noch rådets direktiv (EU) 2018/ 1972 av den 11 december 2018 om \r\ninrättande av en europeisk kodex för elektronisk \r\nkommunikation, i den ursprungliga lydelsen, tillämpas.\r\n\r\nBindande åtaganden\r\n\r\n22 § Regleringsmyndigheten ska, på begäran av en operatör som \r\när ett företag med betydande inflytande på en marknad, besluta \r\natt ett åtagande av operatören om saminvestering i anläggandet \r\nav ett nytt optiskt fibernät fram till slutanvändares lokaler \r\neller till en basstation ska vara helt eller delvis bindande, \r\nom\r\n\r\n1. ett erbjudande till andra operatörer om saminvestering har \r\noffentliggjorts minst sex månader innan anläggandet påbörjas,\r\n\r\n2. erbjudandet uppfyller kriterierna i bilaga 4 till direktiv \r\n(EU) 2018/1972, i den ursprungliga lydelsen,\r\n\r\n3. operatörer som ansöker om tillträde men inte deltar i \r\nsaminvesteringen ges motsvarande möjligheter att nå \r\nslutanvändare som före anläggandet och tillträdet ges på \r\nrättvisa och icke-diskriminerande villkor samtidigt som \r\nincitamenten till saminvestering upprätthålls, och\r\n\r\n4. minst ett saminvesteringsavtal har ingåtts med en annan \r\noperatör.\r\n\r\nNär det gäller andra åtaganden av operatören om att följa \r\nvillkor för tillträde eller andra villkor som har påverkan på \r\nkonkurrenssituationen får regleringsmyndigheten besluta att \r\nett sådant åtagande ska vara helt eller delvis bindande för en \r\nbestämd tid.\r\n\r\n23 § Ett beslut enligt 22 § första stycket ska avse en bestämd \r\ntid om minst sju år. Så länge beslutet gäller får \r\nregleringsmyndigheten ålägga ytterligare skyldigheter enligt \r\n8 § när det gäller de nätdelar som omfattas av åtagandet \r\nendast om det finns betydande konkurrensproblem som inte kan \r\nåtgärdas på något annat sätt.\r\n\r\nFunktionell separation\r\n\r\n24 § Om det finns synnerliga skäl får regleringsmyndigheten \r\nålägga en vertikalt integrerad operatör, som med stöd av 8 § \r\nförsta stycket har ålagts en skyldighet att lämna tillträde, \r\natt organisatoriskt avskilja de verksamheter som har \r\nanknytning till beslutet om skyldigheten. Avskiljandet ska ske \r\npå ett sådant sätt att verksamheterna bedrivs av en oberoende \r\naffärsenhet och syfta särskilt till att säkerställa icke-\r\ndiskriminering och insyn.\r\n\r\n25 § En skyldighet enligt 24 § får förenas med villkor som \r\nsyftar till att säkerställa de avskilda verksamheternas \r\noberoende i förhållande till operatörens egen \r\nförsäljningsverksamhet i slutkundsledet. Villkoren får omfatta \r\nkrav på att operatörens inflytande över verksamheterna \r\ninskränks genom organisatoriska åtgärder eller på att \r\nverksamheterna ska drivas av en separat juridisk person. Det \r\nfår också ställas upp villkor om att de avskilda \r\nverksamheterna ska stå under en ledning som är oberoende i \r\nförhållande till operatörens övriga verksamhet.\r\n\r\n26 § Ett beslut enligt 24 § får inte fattas utan att ett \r\nförslag till beslutet först har godkänts av Europeiska \r\nkommissionen.\r\n\r\n27 § Om en operatör som avses i 24 § avser att, utan att ha \r\nålagts en skyldighet enligt den paragrafen, avskilja en \r\nbetydande del av eller samtliga sina tillgångar i accessnätet \r\ni syfte att säkerställa icke-diskriminering och insyn, ska \r\noperatören minst tre månader före genomförandet underrätta \r\nregleringsmyndigheten om sin avsikt. Detsamma ska gälla för \r\neventuella ändringar av planerna. När processen är genomförd \r\nska operatören underrätta myndigheten om slutresultatet.\r\n\r\nAndra skyldigheter om tillträde\r\n\r\nTillträde till nät närmast slutanvändare\r\n\r\n28 § Regleringsmyndigheten får ålägga en operatör, eller någon \r\nsom äger ledningar i ett allmänt elektroniskt \r\nkommunikationsnät som operatören råder över, att mot skälig \r\nersättning ge tillträde till ledningarna i en byggnad eller \r\nfram till det första utlopps- eller förgreningsstället. \r\nSkyldigheten får omfatta tillträde till tillhörande \r\nfaciliteter.\r\n\r\nEn skyldighet enligt första stycket får åläggas endast efter \r\nansökan och om anläggande av ytterligare infrastruktur bedöms \r\nfysiskt ogenomförbart eller olönsamt. Skyldigheten får förenas \r\nmed villkor för tillträdet samt med de villkor som behövs för \r\natt uppnå icke-diskriminering och insyn.\r\n\r\n29 § Om ett åläggande enligt 28 § inte bedöms tillräckligt för \r\natt åtgärda omfattande och varaktiga hinder mot anläggande av \r\nytterligare infrastruktur och hindren motverkar effektiv \r\nkonkurrens till förmån för slutanvändarna, får åläggandet avse \r\näven nätdelar bortom det första utlopps- eller \r\nförgreningsstället. Om det är motiverat av tekniska eller \r\nekonomiska skäl, får åläggandet avse även aktivt och virtuellt \r\ntillträde.\r\n\r\nVid bedömningen av om en sådan skyldighet ska åläggas ska \r\nsärskild hänsyn tas till om operatören i stället ger ett \r\nhållbart och liknande tillträde till ett nät med mycket hög \r\nkapacitet på rättvisa, icke-diskriminerande och rimliga \r\nvillkor.\r\n\r\nFörsta stycket får inte tillämpas om ett åläggande skulle \r\näventyra den ekonomiska bärkraften vid anläggandet av små \r\nlokala nät.\r\n\r\n30 § En skyldighet enligt 29 § får inte åläggas ett rent \r\ngrossistföretag om företaget i stället ger ett hållbart och \r\nliknande tillträde till ett nät med mycket hög kapacitet på \r\nrättvisa, icke-diskriminerande och rimliga villkor. En sådan \r\nskyldighet får dock åläggas om det nät som skyldigheten avser \r\när offentligt finansierat.\r\n\r\nTillträde till fysisk infrastruktur för anläggande av \r\nbredbandsnät\r\n\r\n31 § Den som äger eller på något annat sätt råder över fysisk \r\ninfrastruktur för elektronisk kommunikation i en byggnad ska \r\nuppfylla rimliga krav på tillträde till infrastrukturen för \r\nanläggande av ett elektroniskt kommunikationsnät med hög \r\nkapacitet. Tillträdet ska lämnas på rättvisa och icke-\r\ndiskriminerande villkor. Skyldigheten gäller dock endast om \r\nanläggande av ytterligare infrastruktur bedöms fysiskt \r\nogenomförbart eller olönsamt.\r\n\r\nSkyldigheten gäller inte om tillträde på objektiva, öppet \r\nredovisade, proportionella och icke-diskriminerande villkor \r\nredan ges till ett i byggnaden befintligt elektroniskt \r\nkommunikationsnät med hög kapacitet och det inte kan anses att \r\nslutanvändarna skulle bli gynnade av ett tillträde till \r\nbyggnadens fysiska infrastruktur för elektronisk \r\nkommunikation.\r\n\r\nSamlokalisering eller annat gemensamt utnyttjande\r\n\r\n32 § Regleringsmyndigheten får, även i andra fall än som avses \r\ni 16 § första stycket 6 eller 28-30 §§, ålägga en operatör att \r\nmot skälig ersättning tillhandahålla en annan operatör, som \r\nansöker om det, samlokalisering eller andra möjligheter till \r\ngemensamt utnyttjande av egendom eller annat, om det\r\n\r\n1. är av betydelse för att skydda miljön eller för att uppnå \r\nmål för fysisk planering, eller\r\n\r\n2. krävs för att skydda folkhälsa eller allmän säkerhet.\r\n\r\nEn sådan skyldighet får omfatta att operatören mot ersättning \r\nför uppkomna kostnader ska genomföra stagning eller påbyggnad \r\nav en mast för elektronisk kommunikation eller andra liknande \r\nåtgärder som krävs för att tillhandahållandet ska kunna ske. \r\nSkyldigheten får inte innebära att en befintlig mast ska bytas \r\nut mot en ny.\r\n\r\nTillträde till infrastruktur för mobila tjänster\r\n\r\n33 § Om det finns synnerliga skäl får regleringsmyndigheten \r\nålägga en operatör som har rätt att använda radiosändare en \r\nskyldighet att mot skälig ersättning ge tillträde till \r\ninfrastruktur som är nödvändig för tillhandahållandet av \r\nmobila elektroniska kommunikationstjänster. Skyldigheten får \r\navse tillträde även till aktiv infrastruktur.\r\n\r\nSkyldigheten får åläggas endast om tillståndet att använda \r\nradiosändare, när tillståndet beviljades, förenades med ett \r\nförbehåll om att en sådan skyldighet kan komma att åläggas.\r\n\r\nUpphävande och ändring av beslut\r\n\r\n34 § Regleringsmyndigheten ska upphäva eller ändra \r\nskyldigheter och villkor som har beslutats enligt detta \r\nkapitel när det är motiverat med hänsyn till syftet med \r\nbeslutet.\r\n\r\nEtt beslut om upphävande av skyldigheter som fattas efter en \r\nmarknadsanalys enligt 5 § andra stycket får förenas med \r\nvillkor för en övergångsperiod.\r\n\r\nTidpunkten för upphävande eller ändring av en skyldighet ska \r\nbestämmas med hänsyn till berörda parters intressen.\r\n\r\nSkadestånd\r\n\r\n35 § Om en operatör som är ett företag med betydande \r\ninflytande på en marknad uppsåtligen eller av oaktsamhet \r\nvidtar en åtgärd som strider mot en skyldighet som har \r\nbeslutats med stöd av 8 §, ska operatören ersätta den skada \r\nsom uppkommer genom åtgärden. Detsamma gäller för den som \r\nuppsåtligen eller av oaktsamhet inte vidtar en åtgärd som är \r\nnödvändig för att följa en sådan skyldighet.\r\n\r\nRätten till sådan ersättning faller bort om talan inte väcks \r\ninom tio år från det att skadan uppkom.\r\n\r\nSamråd inför beslut\r\n\r\nSamråd med berörda parter\r\n\r\n36 § När regleringsmyndigheten avser att fatta ett beslut \r\nenligt 3 eller 4 §, 5 § andra stycket, 8 §, 22 § första \r\nstycket eller 28, 29, 32, 33 eller 34 § ska myndigheten \r\nupprätta ett förslag och ge berörda parter skälig tid att \r\nyttra sig över förslaget. Tiden ska uppgå till minst 30 dagar \r\nom det inte finns särskilda skäl mot det. Detsamma ska gälla \r\ninför beslut om att fastställa en marknad enligt 5 § första \r\nstycket som avviker från de marknader som framgår av \r\nEuropeiska kommissionens rekommendation om relevanta produkt- \r\noch tjänstemarknader.\r\n\r\nFörsta stycket gäller inte när en tvist har hänskjutits till \r\nprövning enligt 11 kap. 14 §.\r\n\r\n37 § Regleringsmyndigheten ska i ett ärende enligt 22 § ge \r\nberörda parter skälig tid att yttra sig över det erbjudna \r\nåtagandet. Tiden ska uppgå till minst 30 dagar om det inte \r\nfinns särskilda skäl mot det. Parterna behöver dock inte ges \r\ntillfälle att yttra sig om det är uppenbart att åtagandet inte \r\nuppfyller relevanta krav.\r\n\r\nSamråd inom Europeiska unionen\r\n\r\n38 § Om ett beslut enligt 3, 4, 5 eller 8 §, 22 § första \r\nstycket eller 28, 29 eller 33 § skulle kunna påverka handeln \r\nmellan staterna inom Europeiska ekonomiska samarbetsområdet, \r\nska regleringsmyndigheten överlämna ett motiverat förslag till \r\nbeslut till behöriga myndigheter i övriga stater, Berec och \r\nEuropeiska kommissionen. Det gäller även i fråga om ett beslut \r\nenligt 34 § om att upphäva eller ändra sådana beslut.\r\n\r\nKommissionen ska också underrättas om regleringsmyndigheten i \r\nenlighet med internationella avtal avser att införa, ändra \r\neller upphäva en skyldighet som har beslutats enligt detta \r\nkapitel.\r\n\r\n39 § Ett förslag till beslut efter en marknadsanalys enligt \r\n5 § andra stycket som ska överlämnas för samråd enligt 38 § \r\nförsta stycket ska upprättas och överlämnas inom fem år från \r\ndet senaste beslutet som rör marknaden i fråga eller inom den \r\nlängre tid om högst ytterligare ett år som Europeiska \r\nkommissionen dessförinnan har godkänt.\r\n\r\nOm en ny rekommendation som avses i 5 § tredje stycket 1 har \r\nantagits och rekommendationen rör en marknad som inte tidigare \r\nhar analyserats, ska regleringsmyndigheten i stället upprätta \r\noch överlämna förslaget till beslut inom tre år från \r\noffentliggörandet av rekommendationen.\r\n\r\nOm förslag till beslut inte kan överlämnas inom den tid som \r\nanges i första eller andra stycket och orsaken till detta är \r\natt marknadsanalysen enligt 5 § andra stycket inte har \r\nslutförts, ska regleringsmyndigheten begära bistånd med \r\nslutförandet från Berec. Förslaget ska då överlämnas inom sex \r\nmånader.\r\n\r\n40 § Regleringsmyndigheten får meddela beslut i fall som avses \r\ni 38 § tidigast en månad efter det att förslaget till beslut \r\nhar överlämnats.\r\n\r\nEtt beslut får dock meddelas tidigast två månader efter \r\nutgången av den tid som anges i första stycket, om Europeiska \r\nkommissionen inom den tiden har meddelat regleringsmyndigheten \r\natt den överväger att inte godta ett förslag till beslut som\r\n\r\n1. innebär att en marknad som ska fastställas enligt 5 § \r\nförsta stycket avviker från kommissionens rekommendation om \r\nrelevanta produkt- och tjänstemarknader, eller\r\n\r\n2. avser identifiering av företag enligt 5 § andra stycket.\r\n\r\nEtt beslut får inte meddelas om kommissionen inom den tid som \r\nanges i andra stycket beslutar att inte godta ett sådant \r\nförslag som avses där. Om kommissionens invändningar kan \r\ntillgodoses genom att förslaget ändras, ska \r\nregleringsmyndigheten inom sex månader från dagen för \r\nkommissionens beslut inleda ett samråd enligt 36 § om det nya \r\nförslaget.\r\n\r\n41 § Om ett förslag till beslut enligt 3 eller 4 §, 8 § första \r\nstycket, 22 § första stycket eller 28, 29 eller 33 § har \r\növerlämnats för samråd enligt 38 § första stycket och \r\nEuropeiska kommissionen har meddelat att den har invändningar \r\nmot de föreslagna åtgärderna, ska regleringsmyndigheten \r\nsamverka med kommissionen och Berec i syfte att fastställa \r\nvilka åtgärder som är mest effektiva och lämpliga. Det gäller \r\näven i fråga om ett förslag till beslut enligt 34 § om att \r\nupphäva eller ändra sådana beslut.\r\n\r\nI sådana fall får ett beslut meddelas tidigast fyra månader \r\noch senast fem månader efter utgången av den tid som anges i \r\n40 § första stycket. Om det krävs för att ett förnyat \r\nsamrådsförfarande enligt 36 och 38-40 §§ ska kunna genomföras, \r\nfår beslut meddelas även därefter.\r\n\r\nEtt beslut får inte meddelas om kommissionen inom fyra månader \r\nefter utgången av den tid som anges i 40 § första stycket \r\nbeslutar att inte godta ett förslag till beslut enligt 22 § \r\nförsta stycket, 23 § eller 29 §. Om kommissionens invändningar \r\nkan tillgodoses genom att förslaget ändras, ska \r\nregleringsmyndigheten inom sex månader från dagen för \r\nkommissionens beslut inleda ett samråd enligt 36 § om det nya \r\nförslaget.\r\n\r\n42 § När det är fråga om gränsöverskridande marknader som har \r\nfastställts enligt beslut av Europeiska kommissionen ska \r\nregleringsmyndigheten samråda med behöriga myndigheter i \r\nberörda länder inför beslut enligt 5 § andra stycket och 8 §. \r\nDet gäller även inför beslut enligt 34 § om att upphäva eller \r\nändra sådana beslut.\r\n\r\nTillfälligt beslut utan samråd\r\n\r\n43 § Regleringsmyndigheten får meddela beslut utan att samråda \r\nenligt 36 eller 38 §, om det behövs för att säkerställa \r\nkonkurrensen på en fastställd marknad eller för att skydda \r\nanvändarnas intressen och åtgärden inte kan skjutas upp. \r\nBeslutet får gälla i högst sex månader. I ett sådant fall ska \r\nmyndigheten utan dröjsmål underrätta behöriga myndigheter inom \r\nEuropeiska ekonomiska samarbetsområdet, Europeiska \r\nkommissionen och Berec om beslutet och skälen för detta. Vid \r\nförlängning av ett sådant beslut gäller samrådsskyldigheten i \r\n36 och 38 §§.\r\n\r\nTillträde för installation av trådlösa accesspunkter med kort \r\nräckvidd\r\n\r\n44 § En myndighet ska, på rättvisa, rimliga och icke-\r\ndiskriminerande villkor, på begäran ge en operatör tillträde \r\ntill byggnader, anläggningar och föremål som myndigheten äger \r\noch som är tekniskt lämpliga för installation av trådlösa \r\naccesspunkter med kort räckvidd eller som behövs för \r\nanslutning av sådana accesspunkter till ett stamnät. Den som \r\nlämnar tillträde ska söka sådana tillstånd som krävs för att \r\ntillträdet ska kunna realiseras och som operatören själv inte \r\nkan söka.\r\n\r\nSkyldigheten att lämna tillträde gäller inte om tillträdet \r\ninte är rimligt med hänsyn till\r\n\r\n1. byggnadens, anläggningens eller föremålets tekniska \r\nlämplighet för det avsedda ändamålet med tillträdet,\r\n\r\n2. utrymmesbrist i eller på byggnaden, anläggningen eller \r\nföremålet,\r\n\r\n3. personlig säkerhet eller folkhälsa,\r\n\r\n4. risken för skada för allmän säkerhet, totalförsvaret eller \r\nSveriges säkerhet i övrigt,\r\n\r\n5. risken för att andra tjänster som byggnaden, anläggningen \r\neller föremålet används för störs,\r\n\r\n6. byggnadens, anläggningens eller föremålets kulturvärde, \r\neller\r\n\r\n7. andra liknande omständigheter.\r\n\r\nRegeringen får meddela föreskrifter om att vissa myndigheter \r\nska vara undantagna från skyldigheten att lämna tillträde.\r\n\r\n45 § En begäran om tillträde enligt 44 § ska vara skriftlig \r\noch innehålla en redogörelse och en tidsplan för de åtgärder \r\nsom begäran avser.\r\n\r\nDen myndighet som har tagit emot en begäran om tillträde ska \r\nsenast två månader från mottagandet av en fullständig begäran \r\nskriftligen ge operatören besked om huruvida begäran medges \r\neller inte. Beskedet ska innehålla villkoren för tillträdet \r\neller skälen för att begäran inte medges.\r\n\r\n46 § Vid tillämpningen av 44 och 45 §§ ska med myndighet \r\njämställas den som enligt lagen (2016:1145) om offentlig \r\nupphandling är upphandlande myndighet.\r\n\r\n6 kap. Samhällsomfattande tjänster\r\n\r\n1 § Om det behövs för att tillgång till samhällsomfattande \r\ntjänster till ett överkomligt pris ska kunna säkerställas, får \r\nregleringsmyndigheten besluta om en skyldighet för den som \r\nbedöms lämplig för det att tillhandahålla sådana tjänster för \r\natt tillgodose varje rimlig begäran från slutanvändare om \r\ntillgång till tjänsterna.\r\n\r\nMed en samhällsomfattande tjänst avses en adekvat \r\ninternetanslutningstjänst eller en talkommunikationstjänst i \r\nen fast nätanslutningspunkt i en stadigvarande bostad eller i \r\nett fast verksamhetsställe.\r\n\r\nRegleringsmyndigheten får utse ett eller flera företag som ska \r\nsäkerställa sådan tillgång i hela eller en del av landet. En \r\nskyldighet får inte vara oskäligt betungande för ett utsett \r\nföretag.\r\n\r\n2 § En internetanslutningstjänst ska, för att vara adekvat \r\nenligt 1 §, ha kapacitet att leverera en sådan lägsta \r\ndatahastighet som medger funktionell tillgång till internet.\r\n\r\n3 § En tjänst enligt 1 § får inte tillhandahållas på villkor \r\nsom innebär att slutanvändaren tvingas att betala för något \r\nsom inte är nödvändigt för tjänsten.\r\n\r\n4 § Den som enligt 1 § har utsetts att tillhandahålla en \r\nsamhällsomfattande tjänst och som avser att avhända sig en \r\nbetydande del av eller samtliga sina tillgångar i accessnätet, \r\nska i god tid före avhändandet underrätta \r\nregleringsmyndigheten om sin avsikt.\r\n\r\n7 kap. Tjänster till slutanvändare\r\n\r\nInformation innan ett avtal ingås\r\n\r\n1 § Innan ett avtal ingås med en konsument ska den som \r\ntillhandahåller en allmänt tillgänglig elektronisk \r\nkommunikationstjänst på ett klart och begripligt sätt lämna \r\ninformation om avtalet och avgiftsfritt tillhandahålla en \r\nkortfattad och lättläst sammanfattning av avtalet. Om det inte \r\när tekniskt möjligt att tillhandahålla sammanfattningen innan \r\navtalet ingås, ska den lämnas så snart som möjligt därefter. \r\nTillhandahållaren ska tillämpa villkor som innebär att avtalet \r\ngäller först när konsumenten har tagit emot sammanfattningen \r\noch bekräftat sin vilja att ingå avtalet.\r\n\r\nBestämmelser om information som en näringsidkare ska ge en \r\nkonsument innan ett avtal ingås finns också i 2 kap. 2 § lagen \r\n(2005:59) om distansavtal och avtal utanför affärslokaler och \r\ni 22 a § marknadsföringslagen (2008:486).\r\n\r\nRegeringen eller den myndighet som regeringen bestämmer får \r\nmeddela ytterligare föreskrifter om informationskravet i \r\nförsta stycket.\r\n\r\n2 § Bestämmelserna i 1 § gäller inte överföringstjänster som \r\nanvänds för tillhandahållande av maskin-till-maskin-tjänster.\r\n\r\n3 § Bestämmelserna i 1 § i detta kapitel, i 2 kap. 2 § lagen \r\n(2005:59) om distansavtal och avtal utanför affärslokaler och \r\ni 22 a § marknadsföringslagen (2008:486) ska tillämpas även \r\nnär avtal ingås med slutanvändare som är mikroföretag, andra \r\nsmå företag eller organisationer som drivs utan vinstsyfte, om \r\ninte slutanvändaren uttryckligen har samtyckt till att \r\nbestämmelserna frångås.\r\n\r\n4 § En tillhandahållare som avses i 1 § ska se till att \r\ninformationen och sammanfattningen är en del av avtalet, om \r\nparterna inte uttryckligen har kommit överens om något annat.\r\n\r\nInsyn och offentliggörande av information\r\n\r\n5 § Den som tillhandahåller en internetanslutningstjänst eller \r\nen allmänt tillgänglig interpersonell kommunikationstjänst ska \r\noffentliggöra tydlig, heltäckande och aktuell information om \r\ntjänsten.\r\n\r\nRegeringen eller den myndighet som regeringen bestämmer får \r\nmeddela föreskrifter om sådan information.\r\n\r\n6 § Regleringsmyndigheten får ålägga den som tillhandahåller \r\nen internetanslutningstjänst eller en allmänt tillgänglig \r\ninterpersonell kommunikationstjänst att offentliggöra \r\nuttömmande, jämförbar, tillförlitlig, användarvänlig och \r\naktuell information om tjänstens kvalitet och om vilka \r\nåtgärder som har vidtagits för att säkerställa likvärdig \r\ntillgång för slutanvändare med funktionsnedsättning. \r\nInformationen om tjänstens kvalitet ska offentliggöras i den \r\nutsträckning som tillhandahållaren utövar kontroll över nätet.\r\n\r\nRegleringsmyndigheten får också ålägga den som tillhandahåller \r\nen allmänt tillgänglig interpersonell kommunikationstjänst att \r\ninformera konsumenter om i vilken utsträckning som kvaliteten \r\npå tjänsten är beroende av externa faktorer.\r\n\r\nUndantag för vissa mikroföretag\r\n\r\n7 § Bestämmelserna i 1-6 §§ gäller inte för en \r\ntillhandahållare som är ett mikroföretag om företaget \r\ntillhandahåller endast nummeroberoende interpersonella \r\nkommunikationstjänster. Tillhandahållaren ska, innan ett avtal \r\ningås, informera slutanvändaren om detta.\r\n\r\nBindningstid\r\n\r\n8 § Ett avtal mellan en konsument och den som tillhandahåller \r\nen allmänt tillgänglig elektronisk kommunikationstjänst får \r\ninte ha en längre bindningstid än 24 månader. Detta gäller \r\ndock inte när det är fråga om nummeroberoende interpersonella \r\nkommunikationstjänster eller överföringstjänster som används \r\nför tillhandahållande av maskin-till-maskin-tjänster.\r\n\r\n9 § Bestämmelserna i 8 § hindrar inte att en konsument binds \r\nunder längre tid än 24 månader om det är fråga om ett avtal \r\nsom gäller avbetalning avseende anläggande av en fysisk \r\nanslutning till ett elektroniskt kommunikationsnät. Ett sådant \r\navtal får inte omfatta terminalutrustning och inte heller \r\ninnehålla villkor som strider mot 12-17 §§.\r\n\r\n10 § Bestämmelserna i 8 och 9 §§ ska gälla även i fråga om \r\navtal som ingås med slutanvändare som är mikroföretag, andra \r\nsmå företag eller organisationer som drivs utan vinstsyfte, om \r\ninte slutanvändaren uttryckligen har samtyckt till att \r\nbestämmelserna frångås.\r\n\r\nÄndring och uppsägning av avtal\r\n\r\n11 § När det gäller överföringstjänster som används för \r\ntillhandahållande av maskin-till-maskin-tjänster avses med \r\nslutanvändare i 12 och 16 §§ endast konsumenter, mikroföretag \r\noch andra små företag samt organisationer som drivs utan \r\nvinstsyfte.\r\n\r\n12 § Om den som tillhandahåller en slutanvändare en allmänt \r\ntillgänglig elektronisk kommunikationstjänst vill ändra \r\navtalet, ska slutanvändaren på ett klart och begripligt sätt \r\nunderrättas om ändringen minst en månad innan den träder i \r\nkraft. Underrättelsen ska lämnas på ett varaktigt medium och \r\ninnehålla information om slutanvändarens rätt att säga upp \r\navtalet.\r\n\r\nInom tre månader från underrättelsen får en slutanvändare som \r\ninte godtar de nya villkoren säga upp avtalet utan ytterligare \r\nkostnad.\r\n\r\nFörsta och andra styckena gäller inte\r\n\r\n1. nummeroberoende interpersonella kommunikationstjänster, \r\neller\r\n\r\n2. om ändringen av avtalet\r\n\r\na) enbart är till slutanvändarens fördel,\r\n\r\nb) är av rent administrativ karaktär och inte får några \r\nnegativa konsekvenser för slutanvändaren, eller\r\n\r\nc) krävs för att avtalet ska vara förenligt med unionsrätten \r\neller nationell rätt.\r\n\r\n13 § Den som tillhandahåller en allmänt tillgänglig \r\nelektronisk kommunikationstjänst får i ett avtal med en \r\nkonsument inte ställa upp villkor som innebär att \r\nuppsägningstiden för konsumenten är längre än en månad. I \r\nfråga om ett avtal med bindningstid får villkoren inte \r\ninnebära att konsumenten måste säga upp avtalet tidigare än en \r\nmånad före bindningstidens utgång för att avtalet ska upphöra \r\natt gälla vid den tidpunkten.\r\n\r\nFörsta stycket gäller inte nummeroberoende interpersonella \r\nkommunikationstjänster eller överföringstjänster som används \r\nför tillhandahållande av maskin-till-maskin-tjänster.\r\n\r\n14 § I fråga om ett avtal med bindningstid där avtalet \r\nförlängs automatiskt får den som tillhandahåller en \r\nelektronisk kommunikationstjänst inte ställa upp villkor som \r\ninnebär att en slutanvändare, efter en sådan förlängning, inte \r\nhar rätt att när som helst säga upp avtalet med högst en \r\nmånads uppsägningstid utan annan kostnad än avgifter för \r\nanvändning av tjänsten under uppsägningstiden.\r\n\r\nFörsta stycket gäller inte nummeroberoende interpersonella \r\nkommunikationstjänster eller överföringstjänster som används \r\nför tillhandahållande av maskin-till-maskin-tjänster.\r\n\r\nRegeringen eller den myndighet som regeringen bestämmer får \r\nmeddela föreskrifter om skyldighet för tillhandahållaren att \r\ntill slutanvändaren lämna information inför en \r\navtalsförlängning och årlig information om prisvillkor.\r\n\r\n15 § Den som tillhandahåller en allmänt tillgänglig \r\nelektronisk kommunikationstjänst och som har ingått ett avtal \r\nmed en konsument om abonnemang med bindningstid, i kombination \r\nmed tillhandahållande av terminalutrustning, ska efter det att \r\nbindningstiden har löpt ut på begäran av konsumenten ta bort \r\noperatörslås kostnadsfritt och utan dröjsmål.\r\n\r\nTillhandahållaren ska omedelbart efter bindningstidens utgång \r\npå ett tydligt sätt underrätta konsumenten om dennes rätt \r\nenligt första stycket.\r\n\r\n16 § När en slutanvändare, med stöd av unionsrätten eller \r\nnationell rätt, i förtid säger upp eller häver ett avtal som \r\navser en allmänt tillgänglig elektronisk kommunikationstjänst \r\nsom inte är en nummeroberoende interpersonell \r\nkommunikationstjänst, får tillhandahållaren begära \r\nkompensation endast för subventionerad terminalutrustning som \r\nslutanvändaren behåller. I ett sådant fall får kompensationen \r\ninte överstiga det lägsta av\r\n\r\n1. det tidsproportionellt beräknade restvärdet av \r\nutrustningen, och\r\n\r\n2. summan av avgifterna för tjänsten under den återstående \r\navtalsperioden. \r\n\r\nTillhandahållaren ska kostnadsfritt ta bort operatörslås \r\nsenast vid betalning av kompensationen.\r\n\r\nRegeringen eller den myndighet som regeringen bestämmer får \r\nmeddela föreskrifter om beräkning av kompensationen.\r\n\r\nPåföljder vid fel\r\n\r\n17 § Om den faktiska prestandan på en elektronisk \r\nkommunikationstjänst skiljer sig väsentligt från den prestanda \r\nsom anges i ett avtal med en konsument, får konsumenten \r\nanvända sig av de påföljder vid fel som anges i 16 § \r\nkonsumenttjänstlagen (1985:716). I ett sådant fall ska \r\nbestämmelserna om reklamation i 17 och 18 §§ i samma lag \r\ntillämpas.\r\n\r\nFörsta stycket gäller inte internetanslutningstjänster eller \r\nnummeroberoende interpersonella kommunikationstjänster.\r\n\r\nByte av tillhandahållare samt nummerportabilitet\r\n\r\n18 § Den som tillhandahåller en internetanslutningstjänst ska \r\nse till att en slutanvändare kan byta tillhandahållare utan \r\navbrott i tjänsten i den utsträckning det är tekniskt \r\ngenomförbart.\r\n\r\nDen mottagande tillhandahållaren ska tillhandahålla tjänsten \r\nså snart som möjligt den dag och inom den tidsram som har \r\navtalats med slutanvändaren. Avbrott i tjänsten under bytet \r\nfår inte överstiga en arbetsdag.\r\n\r\n19 § Den som tillhandahåller en elektronisk \r\nkommunikationstjänst ska se till att en slutanvändare med ett \r\nnummer ur en nationell nummerplan kan behålla sitt nummer vid \r\nbyte av tillhandahållare. Om slutanvändaren begär det, ska ett \r\nnummer som används för en sådan tjänst överlämnas till en \r\nannan tillhandahållare som ska tillhandahålla tjänsten. Ett \r\nnummer vars sifferstruktur har geografisk betydelse behöver \r\növerlämnas endast för tillhandahållande av elektroniska \r\nkommunikationstjänster inom samma geografiska område \r\n(riktnummerområde).\r\n\r\nVid byte av tillhandahållare ska en slutanvändare ha rätt att \r\nbehålla sitt nummer under minst en månad efter det att avtalet \r\nhar upphört, om inte slutanvändaren uttryckligen har avsagt \r\nsig den rätten.\r\n\r\nFörsta stycket gäller inte överlämnande av nummer mellan nät \r\nsom tillhandahåller tjänster till en fast respektive en mobil \r\nnätanslutningspunkt.\r\n\r\n20 § Ett nummer ska överlämnas enligt 19 § så snart som \r\nmöjligt den dag som har avtalats mellan slutanvändaren och den \r\nmottagande tillhandahållaren.\r\n\r\nDen mottagande tillhandahållaren ska tillhandahålla tjänsten \r\nså snart som möjligt och senast inom en arbetsdag från den dag \r\nsom har avtalats med slutanvändaren. Avbrott i tjänsten under \r\növerlämnandet får inte överstiga en arbetsdag.\r\n\r\nNär ett nummer har överlämnats övertar den mottagande \r\ntillhandahållaren tillståndet att använda det överlämnade \r\nnumret liksom de rättigheter och skyldigheter som är knutna \r\ntill numret för tiden efter överlämnandet.\r\n\r\n21 § Regeringen eller den myndighet som regeringen bestämmer \r\nfår meddela ytterligare föreskrifter om skyldigheterna enligt \r\n18-20 §§ och föreskrifter om undantag från skyldigheterna samt \r\nfår, i enskilda fall, besluta om undantag från skyldigheterna, \r\nom det finns särskilda skäl.\r\n\r\nRegeringen eller den myndighet som regeringen bestämmer får \r\nockså meddela föreskrifter om att den som tillhandahåller en \r\ninternetanslutningstjänst tillsammans med en e-postadress ska \r\nge slutanvändare möjlighet att avgiftsfritt under en skälig \r\ntid efter det att avtalet har sagts upp få tillgång till e-\r\npostmeddelanden.\r\n\r\n22 § Ersättning för överlämnande enligt 19 § av ett nummer får \r\ngrundas endast på driftskostnaden för överlämnandet.\r\n\r\nDen som har överlämnat ett nummer har rätt till ersättning \r\nendast för den driftskostnad som utgörs av ökade \r\ntrafikkostnader för kommunikation till numret. Sådan \r\nersättning får tas ut endast från den som den anropande \r\nslutanvändaren har ingått avtal om tillhandahållande av \r\ntjänsten med.\r\n\r\nDen som överlämnar ett nummer har inte rätt till ersättning \r\nför överlämnandet från slutanvändaren.\r\n\r\n23 § Den som enligt 19 § överlämnar ett nummer ska till den \r\nsom regleringsmyndigheten bestämmer genast lämna de uppgifter \r\nsom är nödvändiga för dirigering av kommunikation till numret. \r\nAndra uppgifter som kan vara direkt eller indirekt hänförliga \r\ntill en fysisk person än uppgifter om nummer och om den som \r\ntillhandahåller berörda allmänt tillgängliga elektroniska \r\nkommunikationstjänster får inte lämnas utan samtycke från \r\npersonen.\r\n\r\nRegleringsmyndigheten får utse någon att i en databas \r\nsammanställa sådana uppgifter och lämna dem till den som \r\ntillhandahåller allmänt tillgängliga elektroniska \r\nkommunikationstjänster, i den utsträckning som \r\ntillhandahållaren behöver uppgifterna för dirigering av \r\nkommunikation, och till andra som myndigheten bestämmer. Den \r\nutsedda databasoperatören ska i förhållande till den som \r\ntillhandahåller allmänt tillgängliga elektroniska \r\nkommunikationstjänster tillämpa villkor som är \r\nkonkurrensneutrala och får ta ut den ersättning som är skälig \r\nmed hänsyn till kostnaderna.\r\n\r\nDenna lag gäller i tillämpliga delar för sådan \r\ndatabasverksamhet.\r\n\r\n24 § Den som tillhandahåller en elektronisk \r\nkommunikationstjänst ska ersätta en slutanvändare för skada \r\nsom uppkommer genom dröjsmål\r\n\r\n1. vid byte enligt 18 § av tillhandahållare, \r\n\r\n2. med överlämnande enligt 19 och 20 §§ av ett nummer, eller \r\n\r\n3. med tillhandahållande av en tjänst när sådant byte eller \r\növerlämnande har skett.\r\n\r\nDetsamma gäller i fråga om skada som uppkommer genom uteblivna \r\nservice- eller installationstillfällen.\r\n\r\nTillhandahållaren ska innan ett avtal ingås informera \r\nslutanvändaren om dennes rätt till ersättning.\r\n\r\n25 § Bestämmelserna i 24 § första stycket gäller inte om den \r\nsom tillhandahåller tjänsten visar att dröjsmålet beror på ett \r\nhinder utanför dennes kontroll som denne inte skäligen kunde \r\nförväntas ha räknat med vid begäran om byte av \r\ntillhandahållare eller överlämnande av nummer eller vid bytet \r\neller överlämnandet när det gäller dröjsmål med \r\ntillhandahållande av en tjänst. Dessutom ska tillhandahållaren \r\nvisa att hindrets följder inte skäligen kunde ha undvikits \r\neller övervunnits.\r\n\r\nOm dröjsmålet beror på någon som tillhandahållaren har anlitat \r\nför att helt eller delvis fullgöra bytet, överlämnandet eller \r\ntillhandahållandet, är den som tillhandahåller tjänsten fri \r\nfrån skadeståndsskyldighet endast om också den som har \r\nanlitats skulle vara fri enligt första stycket.\r\n\r\nBestämmelserna i 24 § första stycket gäller inte heller i \r\nfråga om andra slutanvändare än konsumenter, om det av avtalet \r\nmellan tillhandahållaren och slutanvändaren följer att \r\nslutanvändaren har rätt till skälig ersättning på grund av \r\ndröjsmålet.\r\n\r\nSlutanvändaren har alltid rätt till ersättning för skada som \r\nhar uppkommit genom missbruk när det gäller byte av \r\ntillhandahållare eller överlämnande av nummer.\r\n\r\nPaketerbjudanden\r\n\r\n26 § När en tillhandahållare av en internetanslutningstjänst \r\neller en allmänt tillgänglig nummerbaserad interpersonell \r\nkommunikationstjänst tillhandahåller tjänsten till en \r\nkonsument tillsammans med andra tjänster eller \r\nterminalutrustning (ett paket) gäller 5, 8, 9, 12-14, 16 och \r\n18 §§ alla delar av paketet. Även skyldigheten enligt 1 § att \r\ntillhandahålla en sammanfattning av avtalet gäller i ett \r\nsådant fall alla delar av paketet.\r\n\r\nOm en konsument, med stöd av unionsrätten eller nationell \r\nrätt, har rätt att i förtid säga upp eller häva någon del av \r\npaketet på grund av att den inte överensstämmer med avtalet \r\neller att tillhandahållaren underlåter att leverera ska den \r\nrätten omfatta alla delar av paketet.\r\n\r\n27 § Den som tillhandahåller en konsument en \r\ninternetanslutningstjänst eller en allmänt tillgänglig \r\nnummerbaserad interpersonell kommunikationstjänst och som \r\ningår ett avtal om ytterligare tjänster eller om \r\nterminalutrustning med konsumenten får ställa upp villkor som \r\ninnebär en förlängning av den ursprungliga bindningstiden för \r\ndet avtal till vilket sådana tjänster eller sådan \r\nterminalutrustning läggs till endast om konsumenten \r\nuttryckligen har samtyckt till det.\r\n\r\n28 § Bestämmelserna i 26 § första stycket och 27 § ska gälla \r\näven i förhållande till slutanvändare som är mikroföretag, \r\nandra små företag eller organisationer som drivs utan \r\nvinstsyfte, om inte slutanvändaren uttryckligen har samtyckt \r\ntill att bestämmelserna frångås.\r\n\r\nKostnadskontroll\r\n\r\n29 § Den som tillhandahåller en internetanslutningstjänst \r\neller en allmänt tillgänglig nummerbaserad interpersonell \r\nkommunikationstjänst ska avgiftsfritt tillhandahålla en \r\nslutanvändare specificerade fakturor som gäller användningen \r\nav tjänsten, om inte slutanvändaren har begärt att fakturan \r\nska vara ospecificerad.\r\n\r\nSamtal som är avgiftsfria för den uppringande slutanvändaren \r\nfår inte anges på fakturan.\r\n\r\n30 § Den som tillhandahåller en internetanslutningstjänst \r\neller en allmänt tillgänglig interpersonell \r\nkommunikationstjänst och fakturerar för förbrukning i volym \r\neller tid ska avgiftsfritt erbjuda en konsument en funktion \r\nför övervakning och kontroll av användningen av respektive \r\ntjänst. Konsumenten ska informeras innan en fastställd \r\nförbrukningsgräns uppnås och när en tjänst är förbrukad.\r\n\r\nEn konsument ska i samband med att ett avtal ingås informeras \r\nom sin rätt enligt första stycket.\r\n\r\nFörsta och andra styckena gäller inte för ett mikroföretag som \r\ntillhandahåller endast nummeroberoende interpersonella \r\nkommunikationstjänster. Ett sådant företag ska, innan ett \r\navtal ingås, informera konsumenten om att paragrafen inte \r\ngäller.\r\n\r\n31 § Den som tillhandahåller en allmänt tillgänglig \r\nnummerbaserad interpersonell kommunikationstjänst ska på \r\nbegäran av en slutanvändare avgiftsfritt spärra vissa nummer \r\neller sådana typer av utgående samtal eller sms-meddelanden \r\nsom har förhöjd taxa.\r\n\r\nEn slutanvändare ska i samband med att ett avtal ingås om \r\ntjänsten informeras om sin rätt enligt första stycket och ska \r\nunder en löpande avtalsperiod ha rätt att avgiftsfritt ändra \r\nspärren.\r\n\r\n32 § Den som tillhandahåller en allmänt tillgänglig \r\nnummerbaserad interpersonell kommunikationstjänst ska \r\navgiftsfritt ge en konsument möjlighet att få tjänsten spärrad \r\nnär kostnaden för tjänsten uppgår till ett visst belopp som \r\nkonsumenten anger på förhand. När fordran mot konsumenten \r\növerstiger det angivna beloppet ska tjänsten avgiftsfritt \r\navbrytas, om konsumenten inte begär att tjänsten ändå ska \r\ntillhandahållas.\r\n\r\nAtt tjänsten avbryts ska inte hindra konsumenten från att \r\nringa nödsamtal eller andra avgiftsfria samtal.\r\n\r\nEn konsument ska i samband med att ett avtal ingås om tjänsten \r\ninformeras om sin rätt enligt första stycket och ska under en \r\nlöpande avtalsperiod ha rätt att avgiftsfritt ändra det \r\nangivna beloppet.\r\n\r\n33 § Regeringen eller den myndighet som regeringen bestämmer \r\nfår meddela ytterligare föreskrifter om skyldigheterna enligt \r\n29-32 §§ och föreskrifter om undantag från skyldigheterna i \r\n29, 31 och 32 §§.\r\n\r\nRegeringen eller den myndighet som regeringen bestämmer får \r\nockså meddela föreskrifter om att den som tillhandahåller en \r\ninternetanslutningstjänst eller en allmänt tillgänglig \r\nnummerbaserad interpersonell kommunikationstjänst ska\r\n\r\n1. erbjuda konsumenter möjlighet att\r\n\r\na) på förhand betala för användning av tjänsten, och\r\n\r\nb) på något annat sätt än de som anges i 29-32 §§ kontrollera \r\nsina kostnader för användningen av tjänsten, och\r\n\r\n2. göra det möjligt för slutanvändare att stänga av \r\ntredjepartsfakturering.\r\n\r\nÅtgärder vid utebliven betalning\r\n\r\n34 § Om en slutanvändare inte betalar för tillhandahållandet \r\nav en internetanslutningstjänst eller för en allmänt \r\ntillgänglig nummerbaserad interpersonell kommunikationstjänst, \r\nfår tillhandahållandet av tjänsten avbrytas först sedan \r\nslutanvändaren har uppmanats att betala inom viss skälig tid, \r\nmed upplysning om att tillhandahållandet annars kan komma att \r\navbrytas. Betalas tjänsten inom angiven tid, får \r\ntillhandahållandet inte avbrytas.\r\n\r\nOm en slutanvändare vid upprepade tillfällen har betalat för \r\nsent, får tillhandahållandet avbrytas omedelbart. Den som \r\ntillhandahåller tjänsten ska dock under minst tio dagar från \r\navbrytandet ge slutanvändaren funktionell tillgång till \r\ninternet och möjlighet att ringa nödsamtal och andra \r\navgiftsfria samtal. Tillhandahållaren ska genast underrätta \r\nslutanvändaren om avbrytandet.\r\n\r\nOm en utebliven eller upprepad för sen betalning gäller en \r\nviss tjänst, ska avbrytandet begränsas till den tjänsten, om \r\ndet är tekniskt möjligt och slutanvändaren varken \r\n\r\n1. tidigare har fått en betalningsuppmaning, eller\r\n\r\n2. har vilselett tillhandahållaren.\r\n\r\nNödkommunikation\r\n\r\n35 § Den som tillhandahåller ett allmänt elektroniskt \r\nkommunikationsnät eller en allmänt tillgänglig nummerbaserad \r\ninterpersonell kommunikationstjänst ska\r\n\r\n1. medverka till att nödkommunikation utan avbrott kan \r\nförmedlas avgiftsfritt för slutanvändaren, och\r\n\r\n2. avgiftsfritt lämna lokaliseringsuppgifter till den som tar \r\nemot nödkommunikation.\r\n\r\nDen som tar emot nödkommunikation och vidarebefordrar sådan \r\nkommunikation till en annan alarmeringscentral ska se till att \r\näven den alarmeringscentral som nödkommunikationen skickas \r\ntill får tillgång till lokaliseringsuppgifter.\r\n\r\nRegeringen eller den myndighet som regeringen bestämmer får \r\nmeddela föreskrifter om skyldigheterna enligt första stycket \r\noch om undantag från skyldigheterna.\r\n\r\n36 § Den som tillhandahåller en allmänt tillgänglig mobil \r\nnummerbaserad interpersonell kommunikationstjänst ska \r\navgiftsfritt medverka till att förmedla meddelanden enligt \r\nlagen (2023:407) om viktigt meddelande till allmänheten. \r\nMeddelandena ska förmedlas till terminalutrustning som har \r\nanvänts inom ett angivet geografiskt område som berörs av \r\nolyckan eller händelsen.\r\n\r\nRegeringen eller den myndighet som regeringen bestämmer får \r\nmeddela föreskrifter om undantag från skyldigheten.\r\nLag (2023:411).\r\n\r\nSlutanvändare med funktionsnedsättning\r\n\r\n37 § Den som tillhandahåller en allmänt tillgänglig \r\nelektronisk kommunikationstjänst ska ta hänsyn till de behov \r\nsom slutanvändare med funktionsnedsättning har av att\r\n\r\n1. få tillgång till elektroniska kommunikationstjänster, \r\ninklusive tillhörande avtalsinformation, i samma utsträckning \r\nsom flertalet slutanvändare, och\r\n\r\n2. kunna dra nytta av ett utbud av företag och tjänster som är \r\nlikvärdigt med det som flertalet slutanvändare har tillgång \r\ntill.\r\n\r\nFörsta stycket gäller inte för en tillhandahållare som är ett \r\nmikroföretag om företaget tillhandahåller endast \r\nnummeroberoende interpersonella kommunikationstjänster. \r\nTillhandahållaren ska, innan ett avtal ingås, informera \r\nslutanvändaren om detta.\r\n\r\nRegeringen eller den myndighet som regeringen bestämmer får \r\nmeddela föreskrifter om de krav som ska uppfyllas vid \r\ntillhandahållandet av tjänsten enligt första stycket.\r\n\r\nAbonnentupplysning\r\n\r\n38 § Den som tillhandahåller en allmänt tillgänglig \r\nnummerbaserad interpersonell kommunikationstjänst ska på \r\nrättvisa, kostnadsorienterade och icke-diskriminerande villkor \r\ntillgodose varje rimlig begäran om att till den som bedriver \r\neller avser att bedriva abonnentupplysning lämna ut sådana \r\nabonnentuppgifter som inte enligt lag omfattas av sekretess \r\neller tystnadsplikt.\r\n\r\nRegeringen eller den myndighet som regeringen bestämmer får \r\nmeddela föreskrifter om skyldigheten att lämna ut \r\nabonnentuppgifter.\r\n\r\n39 § Regleringsmyndigheten får ålägga den som kontrollerar \r\ntillträde till slutanvändare och som bedriver verksamhet som \r\nska anmälas enligt 2 kap. 1 § skyldigheter i syfte att \r\nslutanvändare ska ha tillgång till upplysningstjänster om \r\ntelefonabonnemang.\r\n\r\nAnvändning av trådlösa lokala nät\r\n\r\n40 § Den som tillhandahåller ett allmänt elektroniskt \r\nkommunikationsnät eller en allmänt tillgänglig elektronisk \r\nkommunikationstjänst får inte begränsa slutanvändares \r\nmöjligheter att ansluta terminalutrustning till trådlösa \r\nlokala nät eller att erbjuda andra slutanvändare anslutning \r\ntill sådana nät.\r\n\r\nDiskriminerande krav och villkor\r\n\r\n41 § Den som tillhandahåller ett elektroniskt \r\nkommunikationsnät eller en elektronisk kommunikationstjänst \r\nfår för tillgång till eller användning av nätet eller tjänsten \r\ninte ställa upp krav eller allmänna villkor som diskriminerar \r\nslutanvändare på grund av nationalitet eller bosättnings- \r\neller etableringsort, om det inte kan motiveras på objektiva \r\ngrunder.\r\n\r\n8 kap. Säkerhet\r\n\r\n/Rubriken upphör att gälla U:2026-01-15/\r\nSäkerhet i nät och tjänster\r\n\r\n/Rubriken träder i kraft I:2026-01-15/\r\nSkyddsåtgärder vid lagring och annan behandling av \r\ntrafikuppgifter m.m. för brottsbekämpande ändamål\r\n\r\n1 § /Upphör att gälla U:2026-01-15 genom lag (2025:1511)./\r\nDen som tillhandahåller ett allmänt elektroniskt \r\nkommunikationsnät eller en allmänt tillgänglig elektronisk \r\nkommunikationstjänst ska vidta ändamålsenliga och \r\nproportionella tekniska och organisatoriska åtgärder för att \r\npå ett lämpligt sätt hantera risker som hotar säkerheten i nät \r\noch tjänster.\r\n\r\nÅtgärderna ska säkerställa en nivå på säkerheten i nät och \r\ntjänster som är lämplig i förhållande till riskerna. Åtgärder \r\nska vidtas särskilt för att förebygga och minimera \r\nsäkerhetsincidenters påverkan på användare och på andra nät \r\noch tjänster.\r\n\r\nRegeringen eller den myndighet som regeringen bestämmer får \r\nmeddela\r\n\r\n1. ytterligare föreskrifter om säkerhetsåtgärderna, och\r\n\r\n2. föreskrifter om undantag från skyldigheten att vidta sådana \r\nåtgärder.\r\n\r\n1 § /Träder i kraft I:2026-01-15/\r\nDen som enligt 9 kap. 19 § är skyldig att lagra uppgifter \r\nska vidta de särskilda tekniska och organisatoriska åtgärder \r\nsom behövs för att skydda de lagrade uppgifterna vid \r\nbehandling.\r\n\r\nDen som bedriver verksamhet som ska anmälas enligt 2 kap. 1 § \r\noch som har förelagts enligt 27 kap. 16 § rättegångsbalken att \r\nbevara en viss lagrad uppgift ska avseende den uppgiften vidta \r\nsådana åtgärder som anges i första stycket.\r\n\r\nRegeringen eller den myndighet som regeringen bestämmer får \r\nmeddela föreskrifter om sådana skyddsåtgärder. \r\nLag (2025:1511).\r\n\r\n2 § /Upphör att gälla U:2026-01-15 genom lag (2025:1511)./\r\nOm det finns särskilda skäl, får tillsynsmyndigheten \r\nålägga den som tillhandahåller ett allmänt elektroniskt \r\nkommunikationsnät eller en allmänt tillgänglig elektronisk \r\nkommunikationstjänst att på egen bekostnad låta ett oberoende \r\nkvalificerat organ utföra en säkerhetsgranskning av hela eller \r\ndelar av verksamheten och att redovisa resultatet av \r\ngranskningen för myndigheten.\r\n\r\n/Rubriken träder i kraft I:2026-01-15/\r\nSkydd av uppgifter vid tillhandahållande av tjänster\r\n\r\n2 § /Träder i kraft I:2026-01-15/\r\nDen som tillhandahåller en allmänt tillgänglig elektronisk \r\nkommunikationstjänst ska vidta lämpliga tekniska och \r\norganisatoriska åtgärder för att säkerställa att uppgifter som \r\nbehandlas i samband med tillhandahållandet av tjänsten \r\nskyddas. \r\n\r\nDen som tillhandahåller ett allmänt elektroniskt \r\nkommunikationsnät ska vidta de åtgärder som är nödvändiga för \r\natt upprätthålla motsvarande skydd i nätet. \r\n\r\nÅtgärderna ska vara ägnade att säkerställa en nivå på \r\nsäkerheten som, med hänsyn till tillgänglig teknik och \r\nkostnaderna för att genomföra åtgärderna, är anpassad till \r\nrisken för integritetsincidenter.\r\n\r\nRegeringen eller den myndighet som regeringen bestämmer får \r\nmeddela ytterligare föreskrifter om sådana skyddsåtgärder.\r\nLag (2025:1511).\r\n\r\n3 § /Upphör att gälla U:2026-01-15 genom lag (2025:1511)./\r\nDen som tillhandahåller ett allmänt elektroniskt \r\nkommunikationsnät eller en allmänt tillgänglig elektronisk \r\nkommunikationstjänst ska utan onödigt dröjsmål till \r\ntillsynsmyndigheten rapportera säkerhetsincidenter som har \r\nhaft en betydande påverkan på nät och tjänster.\r\n\r\nTillsynsmyndigheten får, om det ligger i allmänhetens \r\nintresse, ålägga den som tillhandahåller allmänna elektroniska \r\nkommunikationsnät eller allmänt tillgängliga elektroniska \r\nkommunikationstjänster att informera allmänheten om \r\nsäkerhetsincidenter.\r\n\r\nRegeringen eller den myndighet som regeringen bestämmer får \r\nmeddela\r\n\r\n1. ytterligare föreskrifter om rapportering av \r\nsäkerhetsincidenterna, och\r\n\r\n2. föreskrifter om undantag från rapporteringsskyldigheten.\r\n\r\n3 § /Träder i kraft I:2026-01-15/\r\nOm det vid tillhandahållande av en allmänt tillgänglig \r\nelektronisk kommunikationstjänst finns en särskild risk för \r\nbristande skydd av behandlade uppgifter, ska den som \r\ntillhandahåller tjänsten informera berörda abonnenter om \r\nrisken. Om den som tillhandahåller tjänsten inte enligt 6 § är \r\nskyldig att vidta de åtgärder som avses där, ska abonnenterna \r\ninformeras om hur och till vilken ungefärlig kostnad som \r\nrisken kan elimineras. Lag (2025:1511).\r\n\r\n4 § /Upphör att gälla U:2026-01-15 genom lag (2025:1511)./\r\nOm det finns ett konkret och betydande hot om att en \r\nsäkerhetsincident ska inträffa, ska den som tillhandahåller \r\nett allmänt elektroniskt kommunikationsnät eller en allmänt \r\ntillgänglig elektronisk kommunikationstjänst informera de \r\nanvändare som kan påverkas av hotet om vilka skydds- eller \r\nmotåtgärder de kan vidta och, om det är lämpligt, om själva \r\nhotet.\r\n\r\nRegeringen eller den myndighet som regeringen bestämmer får \r\nmeddela ytterligare föreskrifter om informationsskyldigheten.\r\n\r\n4 § /Träder i kraft I:2026-01-15/\r\nDen som tillhandahåller en allmänt tillgänglig elektronisk \r\nkommunikationstjänst ska utan onödigt dröjsmål underrätta \r\ntillsynsmyndigheten om integritetsincidenter. Om en incident \r\nkan antas inverka negativt på de abonnenter eller användare \r\nsom de behandlade uppgifterna berör, eller om \r\ntillsynsmyndigheten begär det, ska även dessa underrättas utan \r\nonödigt dröjsmål. Lag (2025:1511).\r\n\r\n/Rubriken upphör att gälla U:2026-01-15/\r\nSkyddsåtgärder vid lagring och annan behandling av \r\ntrafikuppgifter m.m. för brottsbekämpande ändamål\r\n\r\n5 § /Ny beteckning 1 § U:2026-01-15/\r\nDen som enligt 9 kap. 19 § är skyldig att lagra uppgifter \r\nska vidta de särskilda tekniska och organisatoriska åtgärder \r\nsom behövs för att skydda de lagrade uppgifterna vid \r\nbehandling.\r\n\r\nDen som bedriver verksamhet som ska anmälas enligt 2 kap. 1 § \r\noch som har förelagts enligt 27 kap. 16 § rättegångsbalken att \r\nbevara en viss lagrad uppgift ska avseende den uppgiften vidta \r\nsådana åtgärder som anges i första stycket.\r\n\r\nRegeringen eller den myndighet som regeringen bestämmer får \r\nmeddela föreskrifter om sådana skyddsåtgärder. Lag (2022:1086).\r\n\r\n5 § /Träder i kraft I:2026-01-15/\r\nDen som tillhandahåller en allmänt tillgänglig elektronisk \r\nkommunikationstjänst ska löpande föra en förteckning över \r\nintegritetsincidenter. Lag (2025:1511).\r\n\r\n/Rubriken upphör att gälla U:2026-01-15/\r\nSkydd av uppgifter vid tillhandahållande av tjänster\r\n\r\n6 § /Ny beteckning 2 § U:2026-01-15/\r\nDen som tillhandahåller en allmänt tillgänglig elektronisk \r\nkommunikationstjänst ska vidta lämpliga tekniska och \r\norganisatoriska åtgärder för att säkerställa att uppgifter som \r\nbehandlas i samband med tillhandahållandet av tjänsten \r\nskyddas. \r\n\r\nDen som tillhandahåller ett allmänt elektroniskt \r\nkommunikationsnät ska vidta de åtgärder som är nödvändiga för \r\natt upprätthålla motsvarande skydd i nätet. \r\n\r\nÅtgärderna ska vara ägnade att säkerställa en nivå på \r\nsäkerheten som, med hänsyn till tillgänglig teknik och \r\nkostnaderna för att genomföra åtgärderna, är anpassad till \r\nrisken för integritetsincidenter.\r\n\r\nRegeringen eller den myndighet som regeringen bestämmer får \r\nmeddela ytterligare föreskrifter om sådana skyddsåtgärder.\r\n\r\n7 § /Ny beteckning 3 § U:2026-01-15/\r\nOm det vid tillhandahållande av en allmänt tillgänglig \r\nelektronisk kommunikationstjänst finns en särskild risk för \r\nbristande skydd av behandlade uppgifter, ska den som \r\ntillhandahåller tjänsten informera berörda abonnenter om \r\nrisken. Om den som tillhandahåller tjänsten inte enligt 6 § är \r\nskyldig att vidta de åtgärder som avses där, ska abonnenterna \r\ninformeras om hur och till vilken ungefärlig kostnad som \r\nrisken kan elimineras.\r\n\r\n8 § /Ny beteckning 4 § U:2026-01-15/\r\nDen som tillhandahåller en allmänt tillgänglig elektronisk \r\nkommunikationstjänst ska utan onödigt dröjsmål underrätta \r\ntillsynsmyndigheten om integritetsincidenter. Om en incident \r\nkan antas inverka negativt på de abonnenter eller användare \r\nsom de behandlade uppgifterna berör, eller om \r\ntillsynsmyndigheten begär det, ska även dessa underrättas utan \r\nonödigt dröjsmål.\r\n\r\n9 § /Ny beteckning 5 § U:2026-01-15/\r\nDen som tillhandahåller en allmänt tillgänglig elektronisk \r\nkommunikationstjänst ska löpande föra en förteckning över \r\nintegritetsincidenter.\r\n\r\n9 kap. Behandling av trafikuppgifter samt integritetsskydd\r\n\r\nBehandling av trafikuppgifter\r\n\r\n1 § Den som tillhandahåller ett allmänt elektroniskt \r\nkommunikationsnät eller en allmänt tillgänglig elektronisk \r\nkommunikationstjänst ska utplåna eller avidentifiera \r\ntrafikuppgifter som har lagrats eller behandlats på något \r\nannat sätt när de inte längre behövs för överföring av ett \r\nelektroniskt meddelande. Detta gäller under förutsättning att \r\nuppgifterna avser användare som är fysiska personer eller \r\nabonnenter.\r\n\r\nFörsta stycket avser inte uppgifter som sparas för sådan \r\nbehandling som anges i 2, 15, 19 eller 21 § eller om \r\nuppgifterna behövs för en sådan behandling som är tillåten \r\nenligt Europaparlamentets och rådets förordning (EU) 2021/1232 \r\nav den 14 juli 2021 om ett tillfälligt undantag från vissa \r\nbestämmelser i direktiv 2002/58/EG vad gäller användning av \r\nteknik hos tillhandahållare av nummeroberoende interpersonella \r\nkommunikationstjänster för behandling av personuppgifter och \r\nandra uppgifter i syfte att bekämpa sexuella övergrepp mot \r\nbarn på nätet.\r\n\r\n2 § Trafikuppgifter som krävs för abonnentfakturering och \r\nbetalning av avgifter för samtrafik får behandlas till dess \r\natt fordran är betald eller preskription har inträtt och det \r\ninte längre lagligen går att göra invändningar mot \r\nfaktureringen eller avgiften.\r\n\r\nDen som tillhandahåller en allmänt tillgänglig elektronisk \r\nkommunikationstjänst får, efter samtycke av den som \r\nuppgifterna rör, behandla de trafikuppgifter som avses i 1 § \r\nför att marknadsföra elektroniska kommunikationstjänster eller \r\nför att tillhandahålla andra tjänster där uppgifterna behövs. \r\nBehandling får ske endast i den utsträckning och under den tid \r\nsom är nödvändig för marknadsföringen eller tjänsten. Ett \r\nsamtycke får när som helst återkallas.\r\n\r\nDen som tillhandahåller en allmänt tillgänglig elektronisk \r\nkommunikationstjänst ska informera den som uppgiften rör om \r\n\r\n1. vilken typ av trafikuppgifter som behandlas, och\r\n\r\n2. hur länge uppgifterna behandlas för sådana ändamål som \r\nanges i första och andra styckena. \r\n\r\nI fråga om de ändamål som anges i andra stycket ska \r\ninformationen enligt tredje stycket lämnas innan samtycke \r\ninhämtas. \r\n\r\n3 § Behandling av trafikuppgifter enligt 1 och 2 §§ får \r\nutföras endast av den som har fått i uppdrag av någon som \r\ntillhandahåller ett allmänt elektroniskt kommunikationsnät \r\neller en allmänt tillgänglig elektronisk kommunikationstjänst \r\natt sköta fakturering, trafikstyrning, kundförfrågningar, \r\nmarknadsföring av elektroniska kommunikationstjänster eller \r\ntillhandahållande av andra tjänster där uppgifterna behövs. \r\n\r\nBehandlingen ska begränsas till vad som är nödvändigt för \r\nverksamheten.\r\n\r\n4 § De begränsningar för behandling av trafikuppgifter som \r\nföljer av 1-3 §§ gäller inte\r\n\r\n1. när en förvaltningsmyndighet eller en domstol behöver \r\ntillgång till sådana uppgifter som avses i 1 § för att lösa \r\ntvister,\r\n\r\n2. för elektroniska meddelanden som omfattas av ett \r\nföreläggande enligt 27 kap. 16 § rättegångsbalken att bevara \r\nen viss lagrad uppgift,\r\n\r\n3. för elektroniska meddelanden som omfattas av beslut om \r\nhemlig avlyssning av elektronisk kommunikation eller hemlig \r\növervakning av elektronisk kommunikation, tekniskt bistånd med \r\nsådan avlyssning eller övervakning, inhämtning av uppgifter \r\nenligt lagen (2012:278) om inhämtning av uppgifter om \r\nelektronisk kommunikation i de brottsbekämpande myndigheternas \r\nunderrättelseverksamhet, eller\r\n\r\n4. i den utsträckning uppgifter som avses i 1 § är nödvändiga \r\nför att förhindra eller avslöja obehörig användning av ett \r\nelektroniskt kommunikationsnät eller en elektronisk \r\nkommunikationstjänst.\r\n\r\n5 § Regeringen eller den myndighet som regeringen bestämmer \r\nfår meddela föreskrifter om vilka uppgifter som får behandlas \r\nenligt 2 § första och andra styckena.\r\n\r\n6 § Regeringen eller den myndighet som regeringen bestämmer \r\nfår i fråga om behandling av uppgifter för elektronisk \r\nkommunikation meddela föreskrifter om de krav som ska ställas \r\npå en talkommunikationstjänst som medger \r\n\r\n1. identifiering av det anropande eller uppkopplade \r\ntelefonnumret, eller\r\n\r\n2. vidarekoppling.\r\n\r\nLokaliseringsuppgifter som inte är trafikuppgifter\r\n\r\n7 § Lokaliseringsuppgifter som inte är trafikuppgifter och som \r\nrör användare som är fysiska personer eller abonnenter får \r\nbehandlas endast sedan de har avidentifierats eller användaren \r\neller abonnenten har gett sitt samtycke till behandlingen. \r\nBehandlingen får ske endast i den utsträckning och under den \r\ntid som krävs för tillhandahållandet av en tjänst där \r\nuppgifterna behövs.\r\n\r\nInnan samtycke lämnas ska den som tillhandahåller tjänsten \r\ninformera om\r\n\r\n1. vilken typ av uppgifter som kommer att behandlas,\r\n\r\n2. behandlingens syfte och varaktighet, och\r\n\r\n3. huruvida uppgifterna kommer att vidarebefordras.\r\n\r\nEtt samtycke får när som helst återkallas.\r\n\r\n8 § En användare eller en abonnent ska, trots att samtycke har \r\nlämnats, på ett enkelt och kostnadsfritt sätt i enskilda fall \r\nkunna motsätta sig sådan behandling av uppgifter som avses i \r\n7 § och som sker vid uppkoppling eller överföring av ett \r\nelektroniskt meddelande.\r\n\r\n9 § Endast den som handlar på uppdrag av någon som \r\ntillhandahåller ett allmänt elektroniskt kommunikationsnät \r\neller en allmänt tillgänglig elektronisk kommunikationstjänst, \r\neller av någon som tillhandahåller den tjänst där uppgifterna \r\nbehövs, får behandla uppgifter i enlighet med 7 §.\r\n\r\n10 § Lokaliseringsuppgifter som omfattas av ett beslut om \r\ninhämtning av uppgifter enligt 27 kap. rättegångsbalken eller \r\nlagen (2012:278) om inhämtning av uppgifter om elektronisk \r\nkommunikation i de brottsbekämpande myndigheternas \r\nunderrättelseverksamhet får behandlas trots 7-9 §§.\r\n\r\nViktigt meddelande till allmänheten\r\n\r\n11 § Den som enligt 7 kap. 36 § ska medverka till att förmedla \r\nmeddelanden enligt lagen (2023:407) om viktigt meddelande till \r\nallmänheten får för detta ändamål behandla trafikuppgifter, \r\nlokaliseringsuppgifter som inte är trafikuppgifter och \r\nuppgifter om abonnemang. Uppgifterna får behandlas endast i \r\nden utsträckning och under den tid som är nödvändig för \r\nändamålet. De ska därefter genast utplånas.\r\n\r\nBestämmelserna i 1-3 och 7-9 §§ gäller inte för sådan \r\nbehandling.\r\n\r\nRegeringen eller den myndighet som regeringen bestämmer får \r\nmeddela föreskrifter om hur länge uppgifterna får behandlas \r\ninnan de enligt första stycket ska utplånas. Lag (2023:411).\r\n\r\nOspecificerade fakturor\r\n\r\n12 § Den som tillhandahåller en allmänt tillgänglig \r\nelektronisk kommunikationstjänst ska tillhandahålla \r\nospecificerade fakturor till en abonnent som begär det.\r\n\r\nNummerpresentation\r\n\r\n13 § Den som tillhandahåller nummerpresentation ska erbjuda\r\n\r\n1. den anropande abonnenten eller användaren möjlighet att på \r\nett enkelt sätt och kostnadsfritt förhindra nummerpresentation \r\nför varje samtal,\r\n\r\n2. den anropade abonnenten möjlighet att på ett enkelt sätt \r\noch kostnadsfritt vid rimlig användning av funktionen \r\nförhindra nummerpresentationen vid inkommande samtal, och\r\n\r\n3. den anropade abonnenten möjlighet att, om numret visas \r\ninnan samtalet etableras, på ett enkelt sätt avvisa inkommande \r\nsamtal, om skydd mot nummerpresentationen används av den \r\nanropande användaren eller abonnenten.\r\n\r\nOm presentationen vid vidarekoppling avser det uppkopplade \r\nnumret, ska den anropade abonnenten erbjudas möjlighet att på \r\nett enkelt sätt och kostnadsfritt förhindra presentationen av \r\ndet uppkopplade numret för den anropande användaren.\r\n\r\nFörsta stycket 1 ska gälla även för samtal till ett annat \r\nland. Första stycket 2 och 3 och andra stycket ska gälla även \r\nför inkommande samtal från ett annat land.\r\n\r\n14 § Om nummerpresentation eller presentation av ett \r\nuppkopplat nummer erbjuds, ska den som tillhandahåller en \r\nallmänt tillgänglig elektronisk kommunikationstjänst informera \r\nallmänheten om detta och om de möjligheter som anges i 13 § \r\nförsta och andra styckena.\r\n\r\nUndantag som gäller nummerpresentation och \r\nlokaliseringsuppgifter\r\n\r\n15 § Den som tillhandahåller ett allmänt elektroniskt \r\nkommunikationsnät eller en allmänt tillgänglig elektronisk \r\nkommunikationstjänst får\r\n\r\n1. på begäran av en abonnent tillfälligt åsidosätta skydd mot \r\nnummerpresentation för att kunna identifiera störande samtal \r\nsamt lagra sådana uppgifter som identifierar den anropande \r\nabonnenten och hålla dem tillgängliga för den abonnent som har \r\nbegärt att ett tillfälligt åsidosättande ska ske, och\r\n\r\n2. för Polismyndigheten, Säkerhetspolisen eller en regional \r\nalarmeringscentral som avses i lagen (1981:1104) om \r\nverksamheten hos vissa regionala alarmeringscentraler\r\n\r\na) åsidosätta skydd mot nummerpresentation, och \r\n\r\nb) tillhandahålla en sådan myndighet eller organisation \r\nlokaliseringsuppgifter vid nödkommunikation.\r\n\r\nAutomatisk vidarekoppling\r\n\r\n16 § Den som tillhandahåller en talkommunikationstjänst ska på \r\nbegäran av en abonnent på ett enkelt sätt och kostnadsfritt \r\ntillhandahålla möjlighet att stoppa sådan automatisk \r\nvidarekoppling till abonnenten som görs av tredje part.\r\n\r\nAbonnentförteckningar\r\n\r\n17 § Den som tillhandahåller en allmänt tillgänglig \r\nabonnentförteckning eller en förteckning ur vilken det går att \r\nfå uppgifter genom abonnentupplysning ska, innan \r\npersonuppgifter om en abonnent som är en fysisk person tas in \r\ni förteckningen, kostnadsfritt lämna abonnenten information om \r\nändamålen med förteckningen. Om förteckningen finns i \r\nelektronisk form, ska abonnenten informeras om de \r\nsökfunktioner som finns.\r\n\r\n18 § För behandling av personuppgifter om en abonnent, som är \r\nen fysisk person, i en förteckning som avses i 17 § krävs \r\nsamtycke från personen. Abonnenten ska ha möjlighet att utan \r\nkostnad kontrollera uppgifterna och, så snart det är möjligt, \r\nfå \r\n\r\n1. felaktiga uppgifter rättade, och \r\n\r\n2. uppgifter borttagna ur förteckningen.\r\n\r\nLagring och annan behandling av trafikuppgifter m.m. för \r\nbrottsbekämpande ändamål\r\n\r\n19 § Den som bedriver verksamhet som ska anmälas enligt \r\n2 kap. 1 § ska lagra sådana uppgifter som avses i 31 § första \r\nstycket 1 och 3 som är nödvändiga för att spåra och \r\nidentifiera kommunikationskällan, slutmålet för \r\nkommunikationen, datum, tidpunkt och varaktighet för \r\nkommunikationen, typ av kommunikation, \r\nkommunikationsutrustning samt lokalisering av mobil \r\nkommunikationsutrustning vid kommunikationens början och slut.\r\n\r\nLagringsskyldigheten omfattar uppgifter som genereras eller \r\nbehandlas vid\r\n\r\n1. telefonitjänst eller meddelandehantering via mobil \r\nnätanslutningspunkt, eller \r\n\r\n2. internetåtkomst. \r\n\r\nÄven vid misslyckad uppringning gäller skyldigheten att lagra \r\nuppgifter som genereras eller behandlas. För telefonitjänst \r\ngäller lagringsskyldigheten inte uppgift om nummer som ett \r\nsamtal styrts till.\r\n\r\nDen som enligt denna paragraf ska lagra uppgifter får uppdra \r\nåt någon annan att utföra lagringen.\r\n\r\n20 § Tillsynsmyndigheten får i enskilda fall besluta om \r\nundantag från skyldigheten enligt 19 § att lagra uppgifter, om \r\ndet finns synnerliga skäl för det. Beslutet får förenas med \r\nvillkor.\r\n\r\nBeslutet om undantag får återkallas om villkoren i beslutet \r\ninte har följts eller det finns andra särskilda skäl för \r\nåterkallelse.\r\n\r\n21 § Uppgifter som har lagrats enligt 19 § får behandlas \r\nendast för att lämnas ut enligt\r\n\r\n1. 33 § första stycket 2 eller 5, \r\n\r\n2. 27 kap. 19 § rättegångsbalken, eller \r\n\r\n3. lagen (2012:278) om inhämtning av uppgifter om elektronisk \r\nkommunikation i de brottsbekämpande myndigheternas \r\nunderrättelseverksamhet.\r\n\r\n22 § Uppgifter som avses i 19 § ska lagras enligt följande:\r\n\r\n- Uppgifter som genereras eller behandlas vid telefonitjänst \r\noch meddelandehantering via mobil nätanslutningspunkt ska \r\nlagras i sex månader. Lokaliseringsuppgifter ska dock lagras i \r\nendast två månader.\r\n\r\n- Uppgifter som genereras eller behandlas vid internetåtkomst \r\nska lagras i tio månader. Om uppgifterna identifierar den \r\nutrustning där kommunikationen slutligt avskiljs från den \r\nlagringsskyldige till den enskilda abonnenten, ska de dock \r\nlagras i endast sex månader.\r\n\r\nLagringstiden räknas från den dag kommunikationen avslutades.\r\n\r\nNär lagringstiden har löpt ut ska den lagringsskyldige genast \r\nutplåna uppgifterna. Om en begäran om utlämnande i fall som \r\navses i 21 § har kommit in eller ett föreläggande enligt \r\n27 kap. 16 § rättegångsbalken att bevara en viss lagrad \r\nuppgift har meddelats innan lagringstiden löpt ut, ska den \r\nlagringsskyldige dock fortsätta lagra uppgifterna till dess \r\natt de har lämnats ut eller tiden för bevarande har löpt ut. \r\nDärefter ska uppgifterna genast utplånas.\r\n\r\n23 § Regeringen eller den myndighet som regeringen bestämmer \r\nkan med stöd av 8 kap. 7 § regeringsformen meddela närmare \r\nföreskrifter om\r\n\r\n1. vilka uppgifter som ska lagras enligt 19 §, och\r\n\r\n2. lagringstiden enligt 22 § första stycket.\r\nLag (2022:1086).\r\n\r\nRegistrering av förbetalda tjänster\r\n\r\n24 § Den som tillhandahåller en förbetald allmänt tillgänglig \r\nnummerbaserad interpersonell kommunikationstjänst eller en \r\nförbetald internetanslutningstjänst får inte ge tillgång till \r\ntjänsten utan att dessförinnan ha registrerat\r\n\r\n1. abonnentens namn och postadress,\r\n\r\n2. abonnentens personnummer, samordningsnummer, \r\norganisationsnummer eller annat identifieringsnummer, och\r\n\r\n3. nummer eller annan beteckning för tjänsten.\r\n\r\nTillhandahållaren ska även ange tidpunkten för registreringen. \r\n\r\nUppgifterna ska finnas tillgängliga hos tillhandahållaren från \r\noch med registreringen till och med ett år efter att \r\ntillhandahållandet av tjänsten har upphört. Lag (2022:1086).\r\n\r\n25 § I samband med en registrering enligt 24 § ska abonnentens \r\nidentitet kontrolleras genom en giltig identitetshandling \r\neller en tillförlitlig elektronisk identifiering. Om \r\nabonnenten saknar sådana handlingar och verktyg får \r\nidentiteten göras sannolik på annat sätt. Identitetskontrollen \r\nska dokumenteras. \r\n\r\nOm abonnenten är en juridisk person, gäller första stycket den \r\nsom företräder den juridiska personen. \r\n\r\nRegeringen eller den myndighet som regeringen bestämmer får \r\nmeddela ytterligare föreskrifter om identitetskontrollen.\r\nLag (2022:1086).\r\n\r\n26 § Om en förbetald tjänst används av någon annan än den \r\nabonnent som har registrerats enligt 24 § utan att en ny \r\nregistrering har gjorts, ska tillhandahållandet av tjänsten \r\navbrytas.\r\n\r\nFörsta stycket gäller inte om\r\n\r\n1. tjänsten endast tillfälligt används av någon annan än den \r\nregistrerade abonnenten,\r\n\r\n2. tjänsten används av en närstående till den registrerade \r\nabonnenten,\r\n\r\n3. den registrerade abonnenten är en juridisk person och \r\ntjänsten används på dennes uppdrag,\r\n\r\n4. tjänsten har införskaffats på uppdrag av Polismyndigheten, \r\nSäkerhetspolisen, Tullverket eller någon annan myndighet som \r\nska ingripa mot brott, eller\r\n\r\n5. tjänsten har införskaffats på uppdrag av en myndighet som \r\nbedriver verksamhet enligt lagen (2000:130) om \r\nförsvarsunderrättelseverksamhet. Lag (2022:1086).\r\n\r\nFörbud mot avlyssning m.m.\r\n\r\n27 § Utöver vad som anges i 1-3 och 31 §§ får inte någon annan \r\nän berörda användare ta del av eller på något annat sätt \r\nbehandla uppgifter i ett elektroniskt meddelande som överförs \r\ni ett allmänt elektroniskt kommunikationsnät eller med en \r\nallmänt tillgänglig elektronisk kommunikationstjänst, eller \r\ntrafikuppgifter som hör till detta meddelande, om inte någon \r\nav användarna har samtyckt till behandlingen.\r\n\r\nDetta hindrar inte\r\n\r\n1. lagring som är automatisk, mellanliggande och tillfällig, \r\nom den är nödvändig för överföring av ett elektroniskt \r\nmeddelande, eller sådan lagring i den utsträckning som den är \r\nnödvändig för driften av ett elektroniskt kommunikationsnät \r\neller en elektronisk kommunikationstjänst,\r\n\r\n2. att andra får tillgång till innehållet i ett elektroniskt \r\nmeddelande, om innehållet ändå är allmänt tillgängligt, om \r\ntillgången ges endast för att effektivisera den fortsatta \r\növerföringen till andra mottagare samt om uppgifterna om vem \r\nsom har begärt att få informationen utplånas, eller\r\n\r\n3. att någon i en radiomottagare avlyssnar eller på något \r\nannat sätt, genom att använda en sådan mottagare, får tillgång \r\ntill ett radiobefordrat elektroniskt meddelande som inte är \r\navsett för denne eller för allmänheten.\r\n\r\nFörsta stycket gäller inte när en tillhandahållare av \r\nnummeroberoende interpersonella kommunikationstjänster \r\nbehandlar uppgifter i enlighet med förordning (EU) 2021/1232.\r\n\r\n28 § Uppgifter får lagras i eller hämtas från en abonnents \r\neller användares terminalutrustning endast om abonnenten eller \r\nanvändaren får tillgång till information om ändamålet med \r\nbehandlingen och samtycker till den. \r\n\r\nTrots att samtycke inte har lämnats är sådan lagring eller \r\nåtkomst tillåten som \r\n\r\n1. behövs för överföring av ett elektroniskt meddelande via \r\nett elektroniskt kommunikationsnät, eller\r\n\r\n2. är nödvändig för tillhandahållande av en tjänst på \r\nuttrycklig begäran av användaren eller abonnenten.\r\n\r\nAnpassning och ersättning för kostnader\r\n\r\n29 § En verksamhet ska bedrivas så att beslut om hemlig \r\navlyssning av elektronisk kommunikation och hemlig övervakning \r\nav elektronisk kommunikation kan verkställas och så att \r\nverkställandet inte röjs, om verksamheten avser \r\ntillhandahållande av\r\n\r\n1. ett allmänt elektroniskt kommunikationsnät som inte enbart \r\när avsett för utsändning till allmänheten av program som avses \r\ni 1 kap. 2 § yttrandefrihetsgrundlagen, eller\r\n\r\n2. tjänster inom ett allmänt elektroniskt kommunikationsnät \r\nsom består av\r\n\r\na) en allmänt tillgänglig telefonitjänst till en fast \r\nnätanslutningspunkt som medger överföring av lokala, \r\nnationella och internationella samtal, telefax och \r\ndatakommunikation med en sådan lägsta datahastighet som medger \r\nfunktionell tillgång till internet, eller\r\n\r\nb) en allmänt tillgänglig elektronisk kommunikationstjänst \r\ntill en mobil nätanslutningspunkt.\r\n\r\nRegeringen eller den myndighet som regeringen bestämmer kan \r\nmed stöd av 8 kap. 7 § regeringsformen meddela närmare \r\nföreskrifter om frågor som avses i första stycket samt får i \r\nenskilda fall besluta om undantag från kravet i första \r\nstycket. Lag (2022:1086).\r\n\r\n29 a § Den som bedriver verksamhet som ska anmälas enligt \r\n2 kap. 1 § har rätt till ersättning för kostnader som uppstår \r\nnär uppgifter som avses i 31 § första stycket lämnas ut till \r\nEkobrottsmyndigheten, Polismyndigheten, Säkerhetspolisen, \r\nTullverket, Åklagarmyndigheten eller någon annan myndighet som \r\nska ingripa mot brott. I de fall det är särskilt föreskrivet \r\nska ersättningen beräknas enligt schablon. Ersättningen ska \r\nbetalas av den myndighet som har begärt uppgifterna.\r\n\r\nFörsta stycket gäller även lokaliseringsuppgifter som inte är \r\ntrafikuppgifter.\r\n\r\nRegeringen eller den myndighet som regeringen bestämmer får \r\nmeddela ytterligare föreskrifter om ersättningen och \r\nschablonberäkningen. Lag (2022:1086).\r\n\r\n29 b § När den som bedriver verksamhet som ska anmälas enligt \r\n2 kap. 1 § lämnar ut uppgifter som avses i 31 § första stycket \r\ntill Ekobrottsmyndigheten, Polismyndigheten, Säkerhetspolisen, \r\nTullverket, Åklagarmyndigheten eller någon annan myndighet som \r\nska ingripa mot brott, ska utlämnandet, om uppgifterna gäller \r\nbrottslig verksamhet eller misstanke om brott, göras utan \r\ndröjsmål och på ett sådant sätt att utlämnandet inte röjs. \r\n\r\nUppgifterna ska ordnas och göras tillgängliga i ett format som \r\ngör att de enkelt kan tas om hand. \r\n\r\nFörsta och andra styckena gäller även lokaliseringsuppgifter \r\nsom inte är trafikuppgifter.\r\n\r\nTillsynsmyndigheten får i enskilda fall besluta om undantag \r\nfrån kravet i andra stycket, om det finns särskilda skäl för \r\ndet.\r\n\r\nRegeringen eller den myndighet som regeringen bestämmer får \r\nmeddela ytterligare föreskrifter om hur uppgifterna ska lämnas \r\nut. Lag (2022:1086).\r\n\r\n29 c § Bestämmelserna i 29 b § gäller även när den som \r\nbedriver verk-samhet som ska anmälas enligt 2 kap. 1 § lämnar \r\nut uppgifter i fall som avses i 33 § första stycket 1 i) och \r\nl). Lag (2024:330).\r\n\r\nSignalspaning\r\n\r\n30 § För att signaler i elektronisk form enligt lagen \r\n(2008:717) om signalspaning i försvarsunderrättelseverksamhet \r\nska kunna inhämtas, ska operatörer som äger tråd där signaler \r\nförs över Sveriges gräns överföra signalerna till \r\nsamverkanspunkter. Varje sådan operatör ska anmäla en eller \r\nflera samverkanspunkter till den myndighet som regeringen \r\nbestämmer. Regeringen eller den myndighet som regeringen \r\nbestämmer får meddela föreskrifter om samverkanspunkter.\r\n\r\nSamtliga operatörer som för signaler i tråd över Sveriges \r\ngräns ska till den myndighet som regeringen bestämmer lämna \r\nsådan information som de innehar och som gör det enklare att \r\nta hand om signalerna.\r\n\r\nSamtliga operatörer ska utföra uppgifterna enligt första och \r\nandra styckena så att verksamheten inte röjs.\r\n\r\nTystnadsplikt\r\n\r\n31 § Den som tillhandahåller ett elektroniskt \r\nkommunikationsnät eller en elektronisk kommunikationstjänst \r\nsom inte är en nummeroberoende interpersonell \r\nkommunikationstjänst, får inte obehörigen föra vidare eller \r\nutnyttja det som han eller hon i samband med \r\ntillhandahållandet har fått del av eller tillgång till i form \r\nav\r\n\r\n1. en uppgift om abonnemang,\r\n\r\n2. innehållet i ett elektroniskt meddelande, eller\r\n\r\n3. en annan uppgift som angår ett särskilt elektroniskt \r\nmeddelande.\r\n\r\nTystnadsplikt som följer av första stycket gäller inte i \r\nförhållande till den som har tagit del i utväxlingen av ett \r\nelektroniskt meddelande eller som på något annat sätt har sänt \r\neller tagit emot ett sådant meddelande.\r\n\r\nTystnadsplikt som följer av första stycket 1 och 3 gäller inte \r\nheller i förhållande till innehavaren av ett abonnemang som \r\nhar använts för ett elektroniskt meddelande.\r\n\r\n32 § Tystnadsplikt som följer av 31 § första stycket gäller \r\näven för en uppgift som hänför sig till\r\n\r\n1. en åtgärd att med stöd av 27 kap. 9 § rättegångsbalken \r\nhålla kvar försändelser,\r\n\r\n2. en angelägenhet som avser användning av hemlig avlyssning \r\nav elektronisk kommunikation eller hemlig övervakning av \r\nelektronisk kommunikation enligt 27 kap. 18 eller 19 § \r\nrättegångsbalken eller som gäller tekniskt bistånd med hemlig \r\navlyssning av elektronisk kommunikation eller med hemlig \r\növervakning av elektronisk kommunikation enligt 4 kap. 25 b § \r\nlagen (2000:562) om internationell rättslig hjälp i brottmål,\r\n\r\n3. en angelägenhet som avser inhämtning av signaler i \r\nelektronisk form enligt lagen (2008:717) om signalspaning i \r\nförsvarsunderrättelseverksamhet,\r\n\r\n4. inhämtning av uppgifter enligt lagen (2012:278) om \r\ninhämtning av uppgifter om elektronisk kommunikation i de \r\nbrottsbekämpande myndigheternas underrättelseverksamhet,\r\n\r\n5. en begäran enligt 33 § första stycket 2 om att en uppgift \r\nom abonnemang ska lämnas,\r\n\r\n6. ett föreläggande enligt 27 kap. 16 § rättegångsbalken att \r\nbevara en viss lagrad uppgift, eller\r\n\r\n7. en begäran enligt 33 § första stycket 5 om att en uppgift \r\nom tillhandahållare av elektroniska kommunikationsnät eller \r\nelektroniska kommunikationstjänster ska lämnas. \r\n\r\n33 § Den som tillhandahåller ett elektroniskt \r\nkommunikationsnät eller en elektronisk kommunikationstjänst \r\nsom inte är en nummeroberoende inter-personell \r\nkommunikationstjänst och som har fått del av eller tillgång \r\ntill en uppgift som avses i 31 § första stycket ska på begäran \r\nlämna \r\n\r\n1. en uppgift som avses i 31 § första stycket 1 till \r\n\r\na) en myndighet som i ett särskilt fall behöver en sådan \r\nuppgift för del-givning enligt delgivningslagen (2010:1932), \r\nom myndigheten bedömer att det kan antas att den som söks för \r\ndelgivning håller sig undan eller att det annars finns \r\nsynnerliga skäl,\r\n\r\nb) Finansinspektionen, om inspektionen bedömer att uppgiften \r\när av väsentlig betydelse för utredningen av en misstänkt \r\növerträdelse av Europa-parlamentets och rådets förordning (EU) \r\nnr 596/2014 av den 16 april 2014 om marknadsmissbruk \r\n(marknadsmissbruksförordning) och om upp-hävande av \r\nEuropaparlamentets och rådets direktiv 2003/6/EG och kom-\r\nmissionens direktiv 2003/124/EG, 2003/125/EG och 2004/72/EG,\r\n\r\nc) Finansinspektionen, om inspektionen bedömer att uppgiften \r\när av väsentlig betydelse i ett ärende om tillsyn när det \r\ngäller någon av bestäm-melserna i 4 a kap. 1-8 §§ lagen \r\n(2010:751) om betaltjänster eller 1 kap. 5 § eller 4 kap. 7, \r\n8, 9, 10, 11 eller 14 § lagen (2016:1024) om verksamhet med \r\nbostadskrediter, \r\n\r\nd) Konsumentombudsmannen, om ombudsmannen bedömer att \r\nuppgiften är av väsentlig betydelse i ett ärende om tillsyn \r\nenligt lagen (1994:1512) om avtalsvillkor i \r\nkonsumentförhållanden eller marknadsföringslagen (2008:486), \r\nnär det är fråga om en misstänkt överträdelse av unionslag-\r\nstiftning som skyddar konsumenternas intressen enligt bilagan \r\ntill Europa-parlamentets och rådets förordning (EU) 2017/2394 \r\nav den 12 december 2017 om samarbete mellan de nationella \r\nmyndigheter som har tillsynsansvar för \r\nkonsumentskyddslagstiftningen och om upphävande av förordning \r\n(EG) nr 2006/2004,\r\n\r\ne) Konsumentverket, om verket bedömer att uppgiften är av \r\nväsentlig betydelse i ett ärende om tillsyn enligt lagen \r\n(2019:59) med kompletterande bestämmelser till EU:s \r\ngeoblockeringsförordning,\r\n\r\nf) Kronofogdemyndigheten, om myndigheten behöver uppgiften i \r\nexeku-tiv verksamhet och myndigheten bedömer att uppgiften är \r\nav väsentlig betydelse för handläggningen av ett ärende,\r\n\r\ng) Läkemedelsverket, om verket bedömer att uppgiften är av \r\nväsentlig betydelse i ett ärende om tillsyn när det gäller \r\nbestämmelserna om mark-nadsföring i 12 kap. läkemedelslagen \r\n(2015:315),\r\n\r\nh) Polismyndigheten, om myndigheten bedömer att uppgiften \r\nbehövs i samband med underrättelse, efterforskning eller \r\nidentifiering vid olyckor eller dödsfall eller för att \r\nmyndigheten ska kunna fullgöra en uppgift som avses i 12 § \r\npolislagen (1984:387),\r\n\r\ni) Polismyndigheten, om myndigheten bedömer att uppgiften \r\nbehövs i ett särskilt fall för att myndigheten ska kunna \r\nlokalisera en person som är dömd till fängelse, \r\nrättspsykiatrisk vård eller sluten ungdomsvård i syfte att \r\nmöjliggöra verkställighet av påföljden,\r\n\r\nj) Polismyndigheten eller en åklagarmyndighet, om myndigheten \r\nbe-dömer att uppgiften behövs i ett särskilt fall för att \r\nmyndigheten ska kunna fullgöra en underrättelseskyldighet \r\nenligt 33 § lagen (1964:167) med särskilda bestämmelser om \r\nunga lagöverträdare, \r\n\r\nk) Skatteverket, om verket bedömer att uppgiften är av \r\nväsentlig betyd-else för handläggningen av ett ärende som \r\navser kontroll av skatt eller avgift eller rätt \r\nfolkbokföringsort enligt folkbokföringslagen (1991:481), och\r\n\r\nl) Säkerhetspolisen, om myndigheten bedömer att uppgiften \r\nbehövs i ett särskilt fall för att myndigheten ska kunna \r\nlokalisera en utlänning som inte har fullgjort sin \r\nanmälningsskyldighet enligt lagen (2022:700) om särskild \r\nkontroll av vissa utlänningar,\r\n\r\n2. en uppgift som avses i 31 § första stycket 1 och som gäller \r\nbrottslig verksamhet eller misstanke om brott till \r\nEkobrottsmyndigheten, Polis-myndigheten, Säkerhetspolisen, \r\nTullverket, Åklagarmyndigheten eller någon annan myndighet som \r\nska ingripa mot brottet eller den brottsliga verksamheten,\r\n\r\n3. en uppgift som avses i 31 § första stycket 1 eller 3 till \r\nen regional alarmeringscentral som avses i lagen (1981:1104) \r\nom verksamheten hos vissa regionala alarmeringscentraler,\r\n\r\n4. en uppgift som avses i 31 § första stycket 1 eller 3 samt \r\nuppgift om i vilket geografiskt område en viss elektronisk \r\nkommunikationsutrustning finns eller har funnits till \r\nPolismyndigheten, om myndigheten bedömer att uppgiften behövs \r\ni samband med efterforskning av personer som har försvunnit \r\nunder sådana omständigheter att det kan antas att det då fanns \r\neller fortfarande finns fara för deras liv eller allvarlig \r\nrisk för deras hälsa, och\r\n\r\n5. en uppgift som avses i 31 § första stycket 3 om vilka \r\növriga till-handahållare av elektroniska kommunikationsnät \r\neller elektroniska kom-munikationstjänster som har deltagit \r\nvid överföringen av ett meddelande som omfattas av ett \r\nföreläggande enligt 27 kap. 16 § rättegångsbalken att bevara \r\nen viss lagrad uppgift till den myndighet som meddelat \r\nföreläg-gandet.\r\n\r\nErsättning för att lämna ut andra uppgifter enligt första \r\nstycket 3 än lokaliseringsuppgifter ska vara skälig med hänsyn \r\ntill kostnaderna för utlämnandet. Lag (2024:330).\r\n\r\n34 § Den som i något annat fall än de som avses i 31 § första \r\nstycket och 32 § i en radiomottagare har avlyssnat eller på \r\nnågot annat sätt, genom att använda en sådan mottagare, har \r\nfått tillgång till ett sådant radiobefordrat meddelande i ett \r\nelektroniskt kommunikationsnät som inte är avsett för denne \r\neller för allmänheten, får inte obehörigen föra det vidare.\r\n\r\n35 § I det allmännas verksamhet ska offentlighets- och \r\nsekretesslagen (2009:400) tillämpas i stället för 31-34 §§.\r\n\r\n10 kap. Uppgiftsskyldighet\r\n\r\n1 § Den som bedriver verksamhet som omfattas av denna lag ska \r\npå begäran av regleringsmyndigheten lämna de upplysningar \r\neller handlingar som myndigheten behöver för\r\n\r\n1. förfaranden för eller bedömning av framställningar om \r\nbeviljande av tillstånd eller medgivande enligt 3 kap. 1, 25 \r\noch 28 §§ och 4 kap. 3 och 7 §§,\r\n\r\n2. sådant offentliggörande av jämförande kvalitets- och \r\nprisöversikter över tjänster som är till nytta för \r\nkonsumenterna,\r\n\r\n3. klart definierade statistiska ändamål, rapporter och \r\nstudier,\r\n\r\n4. marknadsanalys enligt 5 kap. 5 §, inbegripet uppgifter om \r\nmarknader i efterföljande led eller slutkundsmarknader som har \r\nförbindelse med eller anknytning till analyserade marknader,\r\n\r\n5. beslut om skyldigheter enligt 5 kap.,\r\n\r\n6. att säkerställa en effektiv användning och ändamålsenlig \r\nförvaltning av radiofrekvenser och nummer,\r\n\r\n7. att utvärdera sådan utveckling av nät och tjänster som kan \r\npåverka\r\n\r\na) grossisttjänster som har gjorts tillgängliga för \r\nkonkurrenter,\r\n\r\nb) täckning och utbyggnad inom landet,\r\n\r\nc) uppkopplingsmöjligheter som slutanvändare har, eller\r\n\r\nd) identifiering, genom geografiska kartläggningar, av områden \r\nsom har eftersatt bredbandsutbyggnad, eller\r\n\r\n8. genomförande av geografiska kartläggningar av \r\nbredbandsutbyggnad.\r\n\r\nOm de uppgifter som kan lämnas enligt första stycket 7 eller 8 \r\ninte är tillräckliga, har regleringsmyndigheten rätt att på \r\nbegäran få upplysningar eller handlingar som avses i dessa \r\npunkter av andra företag som bedriver verksamhet inom sektorn \r\nför elektronisk kommunikation eller nära anknutna sektorer.\r\n\r\nUppgifter som avses i första stycket 2-8 får inte begäras in \r\nföre ett marknadsinträde eller som villkor för ett sådant.\r\n\r\n2 § En operatör som enligt vad som anges i 5 kap. 7 § har \r\nbetydande inflytande på en marknad i grossistledet ska på \r\nbegäran tillhandahålla regleringsmyndigheten \r\nredovisningsuppgifter om de marknader i slutkundsledet som är \r\nförknippade med den marknaden.\r\n\r\n3 § Den som bedriver verksamhet som omfattas av denna lag ska \r\npå begäran av regleringsmyndigheten lämna de upplysningar \r\neller handlingar som myndigheten behöver för att kunna lämna \r\ninformation till Berec och Byrån för stöd till Berec i \r\nenlighet med artikel 40 i Europaparlamentets och rådets \r\nförordning (EU) 2018/1971 av den 11 december 2018 om \r\ninrättande av Organet för europeiska regleringsmyndigheter för \r\nelektronisk kommunikation (Berec) och Byrån för stöd till \r\nBerec (Berecbyrån), om ändring av förordning (EU) 2015/2120 \r\noch om upphävande av förordning (EG) nr 1211/2009.\r\n\r\n4 § Den som bedriver verksamhet som omfattas av denna lag ska \r\npå begäran av Berec lämna de upplysningar eller handlingar som \r\nBerec behöver för kontroll av att dess yttranden följs.\r\n\r\n5 § Information som ska offentliggöras enligt denna lag eller \r\nenligt de skyldigheter, villkor eller föreskrifter som har \r\nmeddelats med stöd av lagen ska på begäran lämnas till \r\ntillsynsmyndigheten innan informationen offentliggörs.\r\n\r\n6 § Regleringsmyndigheten får besluta om en skyldighet att \r\nsärredovisa verksamheter som har samband med \r\ntillhandahållandet av elektroniska kommunikationsnät eller \r\nelektroniska kommunikationstjänster för den som\r\n\r\n1. bedriver verksamhet som ska anmälas enligt 2 kap. 1 §, och\r\n\r\n2. har särskild eller exklusiv rätt att tillhandahålla andra \r\ntjänster än sådana som omfattas av denna lag.\r\n\r\n11 kap. Tillsyn och tvistlösning\r\n\r\nTillsynsområdet\r\n\r\n1 § Tillsynsmyndigheten ska ha tillsyn över att denna lag, de \r\nbeslut om skyldigheter, åtaganden eller villkor som har \r\nmeddelats med stöd av lagen och de föreskrifter som har \r\nmeddelats i anslutning till lagen följs.\r\n\r\nTillsynsmyndigheten ska också ha tillsyn över att sådana \r\nrättsakter följs som har antagits med stöd av \r\n\r\n1. artiklarna 40.5, 57.2, 75.1, 102.3, 109.8 eller 116 i \r\ndirektiv (EU) 2018/1972, eller\r\n\r\n2. artikel 4.5 i Europaparlamentets och rådets direktiv \r\n2002/58/EG av den 12 juli 2002 om behandling av \r\npersonuppgifter och integritetsskydd inom sektorn för \r\nelektronisk kommunikation (direktiv om integritet och \r\nelektronisk kommunikation).\r\n\r\nTillträde till utrymmen\r\n\r\n2 § Tillsynsmyndigheten har rätt att för tillsynen få \r\ntillträde till områden, lokaler och andra utrymmen, dock inte \r\nbostäder, där verksamhet som omfattas av denna lag bedrivs.\r\n\r\nUppgifter som behövs för tillsynen\r\n\r\n3 § Tillsynsmyndigheten får förelägga den som bedriver \r\nverksamhet som omfattas av denna lag att tillhandahålla \r\nmyndigheten de upplysningar eller handlingar som behövs för \r\ntillsynen.\r\n\r\nOm de uppgifter som kan lämnas enligt första stycket inte är \r\ntillräckliga, får tillsynsmyndigheten förelägga andra företag \r\nsom bedriver verksamhet inom sektorn för elektronisk \r\nkommunikation eller nära anknutna sektorer att tillhandahålla \r\nsådana upplysningar eller handlingar.\r\n\r\nEtt föreläggande enligt första eller andra stycket får förenas \r\nmed vite.\r\n\r\nVerkställighet\r\n\r\n4 § Tillsynsmyndighetens beslut som avser åtgärder som krävs \r\nför tillsynen enligt detta kapitel får verkställas av \r\nKronofogdemyndigheten. Då gäller bestämmelserna i \r\nutsökningsbalken om verkställighet av förpliktelser som inte \r\navser betalningsskyldighet, avhysning eller avlägsnande.\r\n\r\nTillsynsåtgärder\r\n\r\n5 § Om tillsynsmyndigheten misstänker att den som bedriver \r\nverksamhet enligt denna lag inte följer lagen eller de beslut \r\nom skyldigheter, åtaganden eller villkor som har meddelats med \r\nstöd av lagen eller de föreskrifter som har meddelats i \r\nanslutning till lagen, ska myndigheten underrätta den som \r\nbedriver verksamheten om misstanken och ge denne möjlighet att \r\nyttra sig inom skälig tid.\r\n\r\nFörsta stycket gäller även när tillsynsmyndigheten misstänker \r\natt någon inte följer en genomförandeåtgärd som avses i 1 § \r\nandra stycket eller inte använder en radiosändare i den \r\nutsträckning som villkoren medger.\r\n\r\n6 § I fall som avses i 5 § får tillsynsmyndigheten meddela de \r\nförelägganden som behövs för att rättelse ska ske omedelbart \r\neller inom skälig tid. Om ett föreläggande inte följs får \r\ntillsynsmyndigheten, efter utgången av den tid som angetts i \r\nunderrättelsen enligt 5 §,\r\n\r\n1. återkalla ett tillstånd, ändra tillståndsvillkor eller \r\nbesluta att den som har åsidosatt en skyldighet ska upphöra \r\nmed verksamheten helt eller delvis, om inte överträdelsen är \r\nav mindre betydelse, eller\r\n\r\n2. meddela de ytterligare förelägganden som behövs för att \r\nlagen eller de beslut om skyldigheter, åtaganden eller villkor \r\nsom har meddelats med stöd av lagen eller de föreskrifter som \r\nhar meddelats i anslutning till lagen ska följas.\r\n\r\nOm en radiosändare har använts i mindre omfattning än \r\ntillståndsvillkoren medger, får dock tillståndet inte \r\nåterkallas om särskilda skäl talar mot det eller ändamålet med \r\nföreläggandet lika väl kan tillgodoses genom att \r\ntillståndsvillkoren ändras.\r\n\r\nEtt föreläggande enligt första stycket får förenas med vite.\r\n\r\n7 § Om tillståndshavaren begär det ska tillståndet återkallas.\r\n\r\nEtt tillstånd får återkallas och tillståndsvillkor ändras \r\nomedelbart, om\r\n\r\n1. den som har sökt tillståndet har lämnat oriktiga uppgifter \r\neller har utelämnat uppgifter av betydelse för tillståndet, \r\neller\r\n\r\n2. tillståndshavaren trots påminnelse inte har betalat en \r\navgift enligt 14 kap. 1, 2 eller 3 §.\r\n\r\nEtt tillstånd att använda radiosändare får därutöver \r\nåterkallas och tillståndsvillkor ändras omedelbart, om\r\n\r\n1. ett sådant tillstånd som avses i 3 kap. 6 § andra stycket \r\nhar upphört att gälla och det inte finns särskilda skäl som \r\ntalar mot en återkallelse,\r\n\r\n2. förändringar inom radiotekniken eller ändringar i \r\nradioanvändningen på grund av internationella avtal som \r\nSverige har anslutit sig till eller bestämmelser som har \r\nantagits med stöd av fördraget om Europeiska unionens \r\nfunktionssätt har medfört att ett nytt tillstånd med samma \r\nvillkor inte skulle kunna meddelas,\r\n\r\n3. radioanvändningen har orsakat skada för Sveriges säkerhet \r\neller det kan antas att radioanvändningen kommer att orsaka \r\nsådan skada, eller\r\n\r\n4. tillståndet har beviljats för sådan annan användning av ett \r\nharmoniserat frekvensutrymme som avses i 3 kap. 7 § och det \r\ndärefter har uppkommit efterfrågan på att använda \r\nfrekvensutrymmet på de harmoniserade villkoren.\r\n\r\nTillståndsvillkor får ändras omedelbart också i fall som avses \r\ni 3 kap. 27 § och 4 kap. 9 §.\r\n\r\n8 § Ett tillstånd får återkallas enligt 7 § andra stycket 1 \r\neller tredje stycket endast om ändamålet med återkallelsen \r\ninte lika väl kan tillgodoses genom att tillståndsvillkoren \r\nändras.\r\n\r\nEtt tillstånd att använda radiosändare får återkallas eller \r\ntillståndsvillkoren ändras på grund av förändringar i \r\nradiotekniken endast om det finns synnerliga skäl med hänsyn \r\ntill intresset av en effektiv användning av radiofrekvenser. \r\nDet ska då särskilt beaktas i vilken utsträckning som ett \r\nrimligt ekonomiskt utbyte av utrustningen har uppnåtts och \r\nvilka effekter en återkallelse eller en ändring av \r\ntillståndsvillkoren får för tillståndshavarens verksamhet.\r\n\r\nEtt tillstånd som avses i 3 kap. 6 § andra stycket får inte \r\nåterkallas enligt 7 § tredje stycket 3 i detta kapitel.\r\n\r\n9 § En frekvenstilldelning för rundradiosändning får ändras, \r\nom det är nödvändigt för att nya användare ska få möjlighet \r\natt bedriva verksamhet som avser rundradio.\r\n\r\n10 § När ett tillstånd att använda radiosändare har hyrts ut \r\nenligt 3 kap. 28 § och det finns skäl att återkalla \r\ntillståndet enligt 6 eller 7 § i detta kapitel på grund av \r\nomständigheter som hänför sig till hyrestagaren, ska \r\nåterkallelsen i stället avse medgivandet till uthyrning.\r\n\r\n11 § Vid en överträdelse av denna lag eller av beslut om \r\nskyldigheter, åtaganden eller villkor som har meddelats med \r\nstöd av lagen eller av de föreskrifter som har meddelats i \r\nanslutning till lagen, får tillsynsmyndigheten, i avvaktan på \r\natt ärendet avgörs slutligt, omedelbart\r\n\r\n1. meddela ett föreläggande att genast följa lagen eller de \r\nbeslut om skyldigheter, åtaganden eller villkor som har \r\nmeddelats med stöd av lagen eller de föreskrifter som har \r\nmeddelats i anslutning till lagen,\r\n\r\n2. återkalla ett tillstånd eller ändra tillståndsvillkoren, \r\neller\r\n\r\n3. meddela ett föreläggande att en verksamhet helt eller \r\ndelvis ska upphöra.\r\n\r\nEn förutsättning för ett beslut enligt första stycket är att \r\növerträdelsen utgör ett allvarligt hot mot allmän ordning, \r\nsäkerhet eller hälsa eller kan befaras orsaka allvarliga \r\nekonomiska eller operativa problem för tillhandahållare eller \r\nanvändare av elektroniska kommunikationsnät eller elektroniska \r\nkommunikationstjänster eller andra användare av \r\nradiofrekvenser. Ett föreläggande enligt första stycket får \r\nförenas med vite.\r\n\r\nGiltighetstiden för ett beslut enligt första stycket får vara \r\nhögst tre månader. Om rättelse inte har vidtagits, får \r\ngiltighetstiden dock förlängas med ytterligare högst tre \r\nmånader.\r\n\r\n12 § En återkallelse av ett tillstånd eller en ändring av \r\ntillståndsvillkoren påverkar inte en skyldighet att betala \r\nersättning för ett tillstånd som har beviljats enligt \r\n3 kap. 10 § eller 4 kap. 6 §, om inte något annat bestäms i \r\nsamband med återkallelsen eller villkorsändringen.\r\n\r\nTillsynsåtgärder enligt vissa EU-rättsakter\r\n\r\n13 § Tillsynsmyndigheten får meddela de förelägganden som \r\nbehövs för fullgörande av de skyldigheter som anges i\r\n\r\n1. Europaparlamentets och rådets förordning (EU) 2022/612 av \r\nden 6 april 2022 om roaming i allmänna mobilnät i unionen och \r\ni genomförandeakter enligt samma förordning, och\r\n\r\n2. artiklarna 3-5a i Europaparlamentets och rådets förordning \r\n(EU) 2015/2120 av den 25 november 2015 om åtgärder rörande en \r\nöppen internetanslutning och slutkundsavgifter för reglerad \r\nkommunikation inom EU och om ändring av direktiv 2002/22/EG \r\noch förordning (EU) nr 531/2012.\r\n\r\nTillsynsmyndigheten får förelägga den som bedriver verksamhet \r\nsom omfattas av denna lag att tillhandahålla myndigheten de \r\nupplysningar eller handlingar som behövs för kontroll av att \r\ndessa rättsakter följs.\r\n\r\nEtt föreläggande enligt första eller andra stycket får förenas \r\nmed vite. Lag (2024:192).\r\n\r\nLösning av tvister\r\n\r\n14 § Uppkommer det en tvist mellan dem som tillhandahåller \r\nelektroniska kommunikationsnät eller elektroniska \r\nkommunikationstjänster eller tillhörande tjänster, eller \r\nmellan en sådan aktör och ett företag som drar nytta av en \r\nskyldighet i fråga om samtrafik eller andra former av \r\ntillträde eller som tillhandahåller tillhörande faciliteter, \r\nfår en part hänskjuta tvisten för avgörande av \r\ntillsynsmyndigheten, om\r\n\r\n1. tvisten har samband med skyldigheter som följer av \r\n\r\na) denna lag,\r\n\r\nb) beslut om skyldigheter, åtaganden eller villkor som har \r\nmeddelats med stöd av lagen,\r\n\r\nc) föreskrifter som har meddelats i anslutning till lagen, \r\neller\r\n\r\nd) rättsakter som avses i 1 § andra stycket eller 13 § första \r\nstycket 1, eller\r\n\r\n2. tvisten i övrigt rör villkor för samtrafik eller andra \r\nformer av tillträde.\r\n\r\nOm en överenskommelse om tillträde enligt 5 kap. 31 eller 44 § \r\ninte har nåtts inom två månader från det att en begäran har \r\ntagits emot, får en part hänskjuta tvisten för avgörande av \r\ntillsynsmyndigheten.\r\n\r\n15 § Tillsynsmyndigheten får förelägga en part att \r\ntillhandahålla myndigheten de uppgifter eller handlingar som \r\nbehövs för att en tvist enligt 14 § ska kunna prövas.\r\n\r\nFöreläggandet får förenas med vite. Vid prövning av en ansökan \r\nom utdömande av vite ska även vitets lämplighet prövas.\r\n\r\n16 § Om en part enligt 14 § har hänskjutit en tvist, får \r\ntillsynsmyndigheten besluta att inte ta upp tvisten för \r\navgörande, om det med hänsyn till den frågeställning som \r\ntvisten har aktualiserat är lämpligare att den avgörs genom en \r\nåtgärd inom ramen för den allmänna tillsynen.\r\n\r\nOm myndigheten inte har vidtagit någon sådan tillsynsåtgärd \r\ninom fyra månader från det att en part har hänskjutit tvisten, \r\nska myndigheten på ansökan av någon av parterna pröva tvisten.\r\n\r\n17 § Om det med hänsyn till tvistens art är lämpligare, får \r\ntillsynsmyndigheten hänskjuta tvisten till medling i stället \r\nför att ta upp den till prövning eller vidta en åtgärd inom \r\nramen för den allmänna tillsynen. Myndigheten ska i ett sådant \r\nfall ge parterna tillfälle att föreslå en lämplig person att \r\nvara medlare.\r\n\r\nOm medling har pågått i fyra månader eller avbrutits \r\ndessförinnan utan att parterna kommit överens, ska myndigheten \r\npå ansökan av någon av parterna pröva tvisten.\r\n\r\nParterna ska solidariskt betala skälig ersättning till \r\nmedlaren för arbete och utlägg.\r\n\r\n18 § Om en tvist som enligt 14 § har hänskjutits till \r\ntillsynsmyndigheten också har hänskjutits till en eller flera \r\ntillsynsmyndigheter i en annan stat inom Europeiska unionen \r\noch tvisten påverkar handeln mellan medlemsstaterna i unionen, \r\nska tillsynsmyndigheten underrätta Berec om tvisten. När \r\ntillsynsmyndigheten har lämnat en sådan underrättelse får \r\närendet inte avgöras förrän Berec har yttrat sig. I brådskande \r\nfall med hänsyn till intresset att trygga konkurrensen eller \r\nskydda slutanvändarnas intressen, får dock beslut meddelas att \r\ngälla till dess något annat bestäms.\r\n\r\nTillsynsmyndigheten ska avgöra ärendet inom en månad från det \r\natt Berec har yttrat sig och ska i sitt beslut beakta \r\ninnehållet i yttrandet.\r\n\r\n12 kap. Sanktionsavgifter\r\n\r\n1 § /Upphör att gälla U:2026-01-15/\r\nTillsynsmyndigheten ska besluta att ta ut en \r\nsanktionsavgift av den som\r\n\r\n1. inte tillhandahåller en sammanfattning av avtalet i \r\nenlighet med 7 kap. 1 §, föreskrifter som har meddelats med \r\nstöd av den paragrafen eller genomförandeakter som Europeiska \r\nkommissionen har meddelat med stöd av artikel 102.3 i direktiv \r\n(EU) 2018/1972, i den ursprungliga lydelsen,\r\n\r\n2. inte tillämpar villkor om bindningstid eller uppsägningstid \r\ni enlighet med 7 kap. 8, 13 eller 14 §,\r\n\r\n3. inte uppfyller kraven på nummerportabilitet i enlighet med \r\n7 kap. 19 och 20 §§ eller föreskrifter om nummerportabilitet \r\nsom har meddelats med stöd av 7 kap. 21 § första stycket, \r\n\r\n4. inte vidtar åtgärder för att hantera risker som hotar \r\nsäkerheten i nät och tjänster i enlighet med 8 kap. 1 §, \r\nföreskrifter som har meddelats med stöd av den paragrafen \r\neller genomförandeakter som Europeiska kommissionen har \r\nmeddelat med stöd av artikel 40.5 i direktiv (EU) 2018/1972, i \r\nden ursprungliga lydelsen, \r\n\r\n5. inte rapporterar om säkerhetsincidenter i enlighet med \r\n8 kap. 3 §, föreskrifter som har meddelats med stöd av den \r\nparagrafen eller genomförandeakter som Europeiska kommissionen \r\nhar meddelat med stöd av artikel 40.5 i direktiv (EU) \r\n2018/1972, i den ursprungliga lydelsen,\r\n\r\n6. inte informerar om hot om säkerhetsincidenter i enlighet \r\nmed 8 kap. 4 §, föreskrifter som har meddelats med stöd av den \r\nparagrafen eller genomförandeakter som Europeiska kommissionen \r\nhar meddelat med stöd av artikel 40.5 i direktiv (EU) \r\n2018/1972, i den ursprungliga lydelsen,\r\n\r\n7. inte vidtar skyddsåtgärder i enlighet med 8 kap. 5 § eller \r\nföreskrifter som har meddelats med stöd av den paragrafen,\r\n\r\n8. inte vidtar åtgärder för att säkerställa skydd av uppgifter \r\nsom behandlas i samband med tillhandahållandet av en tjänst i \r\nenlighet med 8 kap. 6 § eller föreskrifter som har meddelats \r\nmed stöd av den paragrafen,\r\n\r\n9. inte informerar abonnenten om särskilda risker för \r\nbristande skydd av behandlade uppgifter i enlighet med 8 kap. \r\n7 §,\r\n\r\n10. inte underrättar om integritetsincidenter i enlighet med \r\n8 kap. 8 § eller kommissionens förordning (EU) nr 611/2013 av \r\nden 24 juni 2013 om åtgärder tillämpliga på anmälan av \r\npersonuppgiftsbrott enligt Europaparlamentets och rådets \r\ndirektiv 2002/58/EG vad gäller personlig integritet och \r\nelektronisk kommunikation,\r\n\r\n11. inte behandlar uppgifter i ett elektroniskt meddelande \r\neller trafikuppgifter som hör till detta meddelande i enlighet \r\nmed 9 kap. 27 §,\r\n\r\n12. inte bedriver sin verksamhet så att beslut om hemlig \r\navlyssning av elektronisk kommunikation och hemlig övervakning \r\nav elektronisk kommunikation kan verkställas och så att \r\nverkställandet inte röjs i enlighet med 9 kap. 29 § första \r\nstycket eller föreskrifter som har meddelats i anslutning till \r\ndet stycket,\r\n\r\n13. inte ordnar uppgifter och gör dem tillgängliga i ett \r\nformat som gör att de enkelt kan tas om hand i enlighet med \r\n9 kap. 29 b § andra stycket eller föreskrifter som har \r\nmeddelats i anslutning till det stycket,\r\n\r\n14. inte överför signaler till samverkanspunkter i enlighet \r\nmed 9 kap. 30 § eller föreskrifter som har meddelats med stöd \r\nav den paragrafen, eller\r\n\r\n15. inte lämnar ut en uppgift i enlighet med 9 kap. 33 §.\r\n\r\nEn sanktionsavgift enligt första stycket 2 ska, när det är \r\nfråga om ett paket enligt 7 kap. 26 §, tas ut endast om \r\növerträdelsen avser en allmänt tillgänglig elektronisk \r\nkommunikationstjänst som inte är en nummeroberoende \r\ninterpersonell kommunikationstjänst eller en överföringstjänst \r\nsom används för tillhandahållande av maskin-till-maskin-\r\ntjänster. Lag (2022:1086).\r\n\r\n1 § /Träder i kraft I:2026-01-15/\r\nTillsynsmyndigheten ska besluta att ta ut en \r\nsanktionsavgift av den som\r\n\r\n1. inte tillhandahåller en sammanfattning av avtalet i \r\nenlighet med 7 kap. 1 §, föreskrifter som har meddelats med \r\nstöd av den paragrafen eller genomförandeakter som Europeiska \r\nkommissionen har meddelat med stöd av artikel 102.3 i direktiv \r\n(EU) 2018/1972, i den ursprungliga lydelsen,\r\n\r\n2. inte tillämpar villkor om bindningstid eller uppsägningstid \r\ni enlighet med 7 kap. 8, 13 eller 14 §,\r\n\r\n3. inte uppfyller kraven på nummerportabilitet i enlighet med \r\n7 kap. 19 och 20 §§ eller föreskrifter om nummerportabilitet \r\nsom har meddelats med stöd av 7 kap. 21 § första stycket,\r\n\r\n4. inte vidtar skyddsåtgärder i enlighet med 8 kap. 1 § eller \r\nföreskrifter som har meddelats med stöd av den paragrafen,\r\n\r\n5. inte vidtar åtgärder för att säkerställa skydd av uppgifter \r\nsom behandlas i samband med tillhandahållandet av en tjänst i \r\nenlighet med 8 kap. 2 § eller föreskrifter som har meddelats \r\nmed stöd av den paragrafen,\r\n\r\n6. inte informerar abonnenten om särskilda risker för \r\nbristande skydd av behandlade uppgifter i enlighet med 8 kap. \r\n3 §,\r\n\r\n7. inte underrättar om integritetsincidenter i enlighet med \r\n8 kap. 4 § eller kommissionens förordning (EU) nr 611/2013 av \r\nden 24 juni 2013 om åtgärder tillämpliga på anmälan av \r\npersonuppgiftsbrott enligt Europaparlamentets och rådets \r\ndirektiv 2002/58/EG vad gäller personlig integritet och \r\nelektronisk kommunikation,\r\n\r\n8. inte behandlar uppgifter i ett elektroniskt meddelande \r\neller trafikuppgifter som hör till detta meddelande i enlighet \r\nmed 9 kap. 27 §,\r\n\r\n9. inte bedriver sin verksamhet så att beslut om hemlig \r\navlyssning av elektronisk kommunikation och hemlig övervakning \r\nav elektronisk kommunikation kan verkställas och så att \r\nverkställandet inte röjs i enlighet med 9 kap. 29 § första \r\nstycket eller föreskrifter som har meddelats i anslutning till \r\ndet stycket,\r\n\r\n10. inte ordnar uppgifter och gör dem tillgängliga i ett \r\nformat som gör att de enkelt kan tas om hand i enlighet med \r\n9 kap. 29 b § andra stycket eller föreskrifter som har \r\nmeddelats i anslutning till det stycket,\r\n\r\n11. inte överför signaler till samverkanspunkter i enlighet \r\nmed 9 kap. 30 § eller föreskrifter som har meddelats med stöd \r\nav den paragrafen, eller\r\n\r\n12. inte lämnar ut en uppgift i enlighet med 9 kap. 33 §.\r\n\r\nEn sanktionsavgift enligt första stycket 2 ska, när det är \r\nfråga om ett paket enligt 7 kap. 26 §, tas ut endast om \r\növerträdelsen avser en allmänt tillgänglig elektronisk \r\nkommunikationstjänst som inte är en nummeroberoende \r\ninterpersonell kommunikationstjänst eller en överföringstjänst \r\nsom används för tillhandahållande av maskin-till-\r\nmaskintjänster. Lag (2025:1511).\r\n\r\n2 § En sanktionsavgift ska bestämmas till lägst 5 000 kronor \r\noch högst 10 000 000 kronor.\r\n\r\nNär avgiftens storlek bestäms ska särskild hänsyn tas till\r\n\r\n1. den skada eller risk för skada som har uppstått till följd \r\nav överträdelsen,\r\n\r\n2. om aktören tidigare har begått en överträdelse, och\r\n\r\n3. de kostnader som aktören har undvikit till följd av \r\növerträdelsen.\r\n\r\nTillsynsmyndigheten får avstå från att ta ut en \r\nsanktionsavgift helt eller delvis om överträdelsen är ringa \r\neller ursäktlig eller om det annars med hänsyn till \r\nomständigheterna skulle vara oskäligt att ta ut avgiften.\r\n\r\n3 § En sanktionsavgift får inte beslutas om överträdelsen \r\nomfattas av ett föreläggande som har förenats med vite och \r\növerträdelsen ligger till grund för en ansökan om utdömande av \r\nvitet.\r\n\r\n4 § En sanktionsavgift får beslutas endast om den som avgiften \r\nska tas ut av har fått tillfälle att yttra sig inom två år \r\nfrån det att överträdelsen ägde rum.\r\n\r\nEtt beslut om sanktionsavgift ska delges.\r\n\r\n5 § En sanktionsavgift ska betalas till tillsynsmyndigheten \r\ninom 30 dagar från det att beslutet om att ta ut avgiften fick \r\nlaga kraft eller inom den längre tid som anges i beslutet.\r\n\r\nOm sanktionsavgiften inte betalas i tid, ska myndigheten lämna \r\nden obetalda avgiften för indrivning enligt lagen (1993:891) \r\nom indrivning av statliga fordringar m.m. Vid indrivning får \r\nverkställighet ske enligt utsökningsbalken.\r\n\r\nEn sanktionsavgift tillfaller staten.\r\n\r\n6 § En beslutad sanktionsavgift faller bort till den del \r\nbeslutet om avgiften inte har verkställts inom fem år från det \r\natt beslutet fick laga kraft.\r\n\r\n7 § Om någon har ålagts att betala konkurrensskadeavgift \r\nenligt 3 kap. 5 § konkurrenslagen (2008:579) eller dömts att \r\nbetala vite enligt 6 kap. 2 § samma lag, får vite enligt denna \r\nlag inte dömas ut för samma förfarande.\r\n\r\n13 kap. Straff\r\n\r\n1 § Till böter eller fängelse i högst sex månader ska den \r\ndömas som med uppsåt eller av oaktsamhet\r\n\r\n1. använder radiosändare utan tillstånd om ett sådant \r\ntillstånd krävs enligt denna lag eller använder radiosändare i \r\nstrid med ett tillståndsvillkor, eller\r\n\r\n2. bryter mot en föreskrift som har meddelats med stöd av \r\n3 kap. 24 § andra stycket.\r\n\r\n2 § Den som med uppsåt eller av oaktsamhet bryter mot den \r\ntystnadsplikt som gäller enligt 9 kap. 34 § ska, om det inte \r\nrör sig om ringa fall, dömas till böter. \r\n\r\nDen som med uppsåt eller av oaktsamhet lagrar eller hämtar \r\nuppgifter i strid med 9 kap. 28 § ska dömas till böter, om \r\ngärningen inte är belagd med straff enligt brottsbalken. Om \r\ndet rör sig om ringa fall utgör gärningen dock inte brott.\r\n\r\nBestämmelser om ansvar för den som bryter mot den \r\ntystnadsplikt som gäller enligt 1 kap. 15 §, 5 kap. 2 § eller \r\n9 kap. 31 eller 32 § finns i brottsbalken. Lag (2024:192).\r\n\r\n3 § Har upphävts genom lag (2024:895).\r\n\r\n4 § Straff enligt 1 § får inte dömas ut för en gärning som \r\nomfattas av ett föreläggande som har förenats med vite, om en \r\nansökan om utdömande av vitet har gjorts. \r\n\r\n14 kap. Avgifter\r\n\r\n1 § Regleringsmyndigheten eller tillsynsmyndigheten får ta ut \r\nen handläggningsavgift av den som\r\n\r\n1. anmäler verksamhet enligt 2 kap. 1 §, eller\r\n\r\n2. ansöker om tillstånd eller medgivande enligt 3 kap. 1, 25 \r\neller 28 § eller 4 kap. 3 eller 7 §.\r\n\r\nHandläggningsavgiften ska motsvara myndighetens kostnader för \r\nhandläggningen av ärendet.\r\n\r\n2 § Regleringsmyndigheten eller tillsynsmyndigheten ska ta ut \r\nen årlig avgift av den som\r\n\r\n1. bedriver verksamhet som är anmäld enligt 2 kap. 1 §, eller\r\n\r\n2. har tillstånd enligt 3 kap. 1 § eller 4 kap. 3 §.\r\n\r\nDe årliga avgifterna ska sammantagna motsvara de kostnader som \r\nmyndigheterna, utöver 1 §, har för sina verksamheter enligt \r\ndenna lag. Avgifterna ska fördelas med skälig andel på var och \r\nen av dem som bedriver anmäld verksamhet eller har tillstånd.\r\n\r\n3 § Den som bedriver verksamhet som är anmäld enligt \r\n2 kap. 1 § ska betala en avgift för finansiering av åtgärder \r\nmot allvarliga fredstida hot och påfrestningar som gäller \r\nelektronisk kommunikation. Avgifterna ska fördelas med skälig \r\nandel på var och en av dem som bedriver anmäld verksamhet.\r\n\r\n15 kap. Överklagande och handläggning i domstol\r\n\r\nÖverklagande\r\n\r\n1 § En myndighets beslut enligt denna lag eller enligt \r\nföreskrifter som har meddelats i anslutning till lagen får \r\növerklagas till allmän förvaltningsdomstol. När ett beslut \r\növerklagas är myndigheten motpart i domstolen.\r\n\r\nPrövningstillstånd krävs vid överklagande till kammarrätten.\r\n\r\nKammarrättens avgörande får inte överklagas.\r\n\r\n2 § Ett beslut enligt denna lag får överklagas av den som är \r\npart i ärendet, om beslutet har gått parten emot, och av någon \r\nannan vars rättigheter påverkas negativt av beslutet.\r\n\r\nSäkerhetspolisen och Försvarsmakten får överklaga ett beslut \r\nsom gäller\r\n\r\n1. beviljande av ett tillstånd att använda radiosändare eller \r\nmedgivande att överlåta eller hyra ut ett sådant tillstånd,\r\n\r\n2. att ett tillstånd att använda radiosändare förenas med \r\nvillkor, eller\r\n\r\n3. återkallelse av ett tillstånd att använda radiosändare \r\neller ändring av villkor i ett sådant tillstånd.\r\n\r\n3 § Ett beslut enligt 5 kap. 5 § andra stycket som avser \r\nidentifiering av företag med betydande inflytande på en \r\nmarknad får överklagas endast i samband med att ett beslut att \r\ninföra, upphäva eller ändra en skyldighet som avses i \r\n5 kap. 8 § överklagas.\r\n\r\nEtt beslut enligt 3 kap. 9 § att begränsa antalet tillstånd \r\noch ett beslut enligt 3 kap. 10 § eller 4 kap. 6 § att utfärda \r\nen allmän inbjudan till ansökan får överklagas endast i \r\nsamband med att ett beslut i fråga om tillstånd att använda \r\nradiosändare eller nummer överklagas.\r\n\r\n4 § Ett beslut om underrättelse enligt 11 kap. 5 §, ett beslut \r\nom föreläggande enligt 11 kap. 15 § och ett beslut om att inte \r\nta upp en tvist för avgörande enligt 11 kap. 16 § första \r\nstycket får inte överklagas.\r\n\r\n5 § Ett beslut enligt denna lag eller enligt föreskrifter som \r\nhar meddelats i anslutning till lagen gäller omedelbart, om \r\ninte något annat har bestämts.\r\n\r\nHandläggning i domstol\r\n\r\nSkyndsam handläggning\r\n\r\n6 § Ett mål i förvaltningsrätt och kammarrätt ska handläggas \r\nskyndsamt, om det avser överprövning av\r\n\r\n1. ett beslut enligt 5 kap. 5 § andra stycket om identifiering \r\nav företag med betydande inflytande på en marknad,\r\n\r\n2. ett beslut med stöd av 5 kap. 8 eller 24 § om åläggande av \r\nskyldigheter,\r\n\r\n3. ett beslut i ett tillsynsärende enligt 11 kap. 6 §, om \r\ntillsynen avsett kontroll av att ett beslut som anges i 2 \r\nföljs, eller\r\n\r\n4. ett beslut vid prövning av en tvist enligt 11 kap. 14 §, om \r\ntvisten grundar sig på ett beslut som anges i 2.\r\n\r\n7 § I ett mål som avses i 6 § får en part i förvaltningsrätten \r\nåberopa en ny omständighet eller ett nytt bevis efter det att \r\nfyra månader har gått från det att tiden för överklagande till \r\nförvaltningsrätten har gått ut, endast om parten gör sannolikt \r\natt parten inte hade kunnat åberopa omständigheten eller \r\nbeviset tidigare eller annars haft giltig ursäkt att inte göra \r\ndet.\r\n\r\nI ett mål som avses i 6 § får en ny omständighet eller ett \r\nnytt bevis åberopas först i kammarrätten endast om det finns \r\nsynnerliga skäl.\r\n\r\nDomstolarnas sammansättning\r\n\r\n8 § Vid prövningen av mål som avses i 6 § ska \r\nförvaltningsrätten bestå av två lagfarna ledamöter och två \r\nekonomiska experter. Detta gäller dock inte om något annat \r\nföljer av 18 § lagen (1971:289) om allmänna \r\nförvaltningsdomstolar.\r\n\r\nOm en av de ekonomiska experterna får förhinder sedan \r\nhandläggningen har påbörjats, är rätten ändå domför.\r\n\r\n9 § Vid prövningen av mål som avses i 6 § ska kammarrätten \r\nbestå av tre lagfarna ledamöter och två ekonomiska experter. \r\nOm en av de lagfarna ledamöterna eller en av de ekonomiska \r\nexperterna får förhinder sedan handläggningen har påbörjats, \r\när rätten ändå domför.\r\n\r\nKammarrätten är domför utan ekonomiska experter i fall som \r\nanges i 12 § fjärde stycket lagen (1971:289) om allmänna \r\nförvaltningsdomstolar och vid prövning av mål som är av enkel \r\nbeskaffenhet.\r\n\r\nI övrigt gäller, även i mål som avses i första stycket, 12 § \r\nsjunde-tionde styckena lagen om allmänna förvaltningsdomstolar \r\ni fråga om kammar-rättens sammansättning. Vid behandlingen av \r\nfrågor om prövningstillstånd och frågor som behandlas \r\nsamtidigt med dessa ska dock även en ekonomisk expert ingå i \r\nrätten, om inte målet är av enkel beskaffenhet.\r\n\r\n10 § Regeringen eller den myndighet som regeringen bestämmer \r\nförordnar för viss tid dem som ska tjänstgöra som ekonomiska \r\nexperter enligt 8 och 9 §§. Om det, medan en ekonomisk expert \r\ndeltar i behandlingen av ett mål, inträffar en omständighet \r\nsom medför att förordnandet ska upphöra att gälla, ska \r\nförordnandet ändå anses fortsätta att gälla i det pågående \r\nmålet.\r\n\r\nDen som ska tjänstgöra som ekonomisk expert ska vara svensk \r\nmedborgare och får inte vara underårig eller i \r\nkonkurstillstånd eller ha förvaltare enligt 11 kap. 7 § \r\nföräldrabalken.\r\n\r\nInhibition\r\n\r\n11 § När en domstol enligt 28 § förvaltningsprocesslagen \r\n(1971:291) tar ställning till om ett beslut som har fattats \r\nmed stöd av denna lag tills vidare inte ska gälla, ska \r\ndomstolen särskilt beakta det som i 1 kap. 1 § anges om lagens \r\nsyfte.\r\n\r\n\r\nÖvergångsbestämmelser\r\n\r\n2022:482\r\n\r\nFöreskrifter om ikraftträdande av denna lag meddelas i lagen \r\n(2022:483) om införande av lagen (2022:482) om elektronisk \r\nkommunikation.\r\n\r\n2022:1086\r\n\r\n1. Denna lag träder i kraft den 1 augusti 2022.\r\n\r\n2. En förbetald allmänt tillgänglig nummerbaserad \r\ninterpersonell kommunikationstjänst eller en förbetald \r\ninternetanslutningstjänst som har tillhandahållits före \r\nikraftträdandet får, även om någon registrering enligt 9 kap. \r\n24 § inte har gjorts, tillhandahållas till och med den \r\n1 februari 2023 eller den senare tidpunkt då en ny \r\nförbetalning görs.\r\n\r\n2025:1511\r\n\r\n1. Denna lag träder i kraft den 15 januari 2026.\r\n\r\n2. Äldre bestämmelser gäller fortfarande för överträdelser som \r\nskett före ikraftträdandet.",
    "skapadDateTime": "2025-12-15T12:22:01.5920985",
    "uppdateradDateTime": "2025-12-16T08:33:15.2470725",
    "utkastId": null,
    "publicerad": true,
    "publiceradDateTime": "2025-12-16T08:33:15.2470724",
    "arkiverad": false,
    "historisk": false,
    "utkast": false
  },
  "andringsforfattningar": [
    {
      "andringsforfattningId": 642974,
      "beteckning": "2024:895",
      "anteckningar": "upph. 13 kap. 3 §",
      "ikraftDateTime": null,
      "ikraftOvergangsbestammelse": false,
      "ikraftDenDagenRegeringenBestammer": false,
      "forarbeten": "Prop. 2023/24:144, bet. 2024/25:JuU3, rskr. 2024/25:9",
      "rubrik": "Lag (2024:895) om ändring i lagen (2022:482) om elektronisk kommunikation",
      "lopnummer": "895",
      "celexnummer": null,
      "bihangsuppgifterTillAldreGrundforfattningar": null,
      "publiceringsar": "2024",
      "eUdirektiv": false,
      "skapadDateTime": "2025-12-15T12:22:01.6077515",
      "uppdateradDateTime": "2025-12-16T08:33:15.2479262",
      "utkastId": null,
      "publicerad": true,
      "borttagen": false,
      "publiceradDateTime": "2025-12-16T08:33:15.2479259",
      "arkiverad": false,
      "historisk": false,
      "utkast": false
    },
    {
      "andringsforfattningId": 642975,
      "beteckning": "2024:330",
      "anteckningar": "ändr. 9 kap. 33 §; ny 9 kap. 29 c §",
      "ikraftDateTime": "2024-07-01T00:00:00",
      "ikraftOvergangsbestammelse": false,
      "ikraftDenDagenRegeringenBestammer": false,
      "forarbeten": "Prop. 2023/24:108, bet. 2023/24:JuU26, rskr. 2023/24:216",
      "rubrik": "Lag (2024:330) om ändring i lagen (2022:482) om elektronisk kommunikation",
      "lopnummer": "330",
      "celexnummer": null,
      "bihangsuppgifterTillAldreGrundforfattningar": null,
      "publiceringsar": "2024",
      "eUdirektiv": false,
      "skapadDateTime": "2025-12-15T12:22:01.6077519",
      "uppdateradDateTime": "2025-12-16T08:33:15.2479477",
      "utkastId": null,
      "publicerad": true,
      "borttagen": false,
      "publiceradDateTime": "2025-12-16T08:33:15.2479476",
      "arkiverad": false,
      "historisk": false,
      "utkast": false
    },
    {
      "andringsforfattningId": 642976,
      "beteckning": "2024:192",
      "anteckningar": "ändr. 11 kap. 13 §, 13 kap. 2 §, rubr. närmast före 1 kap. 11 §; nya 1 kap. 13, 14, 15 §§",
      "ikraftDateTime": "2024-05-01T00:00:00",
      "ikraftOvergangsbestammelse": false,
      "ikraftDenDagenRegeringenBestammer": false,
      "forarbeten": "Prop. 2023/24:60, bet. 2023/24:TU10, rskr. 2023/24:147",
      "rubrik": "Lag (2024:192) om ändring i lagen (2022:482) om elektronisk kommunikation",
      "lopnummer": "192",
      "celexnummer": null,
      "bihangsuppgifterTillAldreGrundforfattningar": null,
      "publiceringsar": "2024",
      "eUdirektiv": false,
      "skapadDateTime": "2025-12-15T12:22:01.6077524",
      "uppdateradDateTime": "2025-12-16T08:33:15.2479569",
      "utkastId": null,
      "publicerad": true,
      "borttagen": false,
      "publiceradDateTime": "2025-12-16T08:33:15.2479568",
      "arkiverad": false,
      "historisk": false,
      "utkast": false
    },
    {
      "andringsforfattningId": 642977,
      "beteckning": "2022:1086",
      "anteckningar": "upph. 9 kap. 23, 24, 25 §§; nuvarande 9 kap. 26 § betecknas 9 kap. 23 §; ändr. 8 kap. 5 §, den nya 9 kap. 23 §, 9 kap. 29, 33 §§, 12 kap. 1 §, rubr. närmast före 9 kap. 29 §; nya 9 kap. 24, 25, 26, 29 a, 29 b §§, rubr. närmast före 9 kap. 24 §, 9 kap. 30 §",
      "ikraftDateTime": "2022-08-01T00:00:00",
      "ikraftOvergangsbestammelse": true,
      "ikraftDenDagenRegeringenBestammer": false,
      "forarbeten": "Prop. 2021/22:183, bet. 2021/22:JuU34, rskr. 2021/22:432",
      "rubrik": "Lag (2022:1086) om ändring i lagen (2022:482) om elektronisk kommunikation",
      "lopnummer": "1086",
      "celexnummer": null,
      "bihangsuppgifterTillAldreGrundforfattningar": null,
      "publiceringsar": "2022",
      "eUdirektiv": false,
      "skapadDateTime": "2025-12-15T12:22:01.6077527",
      "uppdateradDateTime": "2025-12-16T08:33:15.2479655",
      "utkastId": null,
      "publicerad": true,
      "borttagen": false,
      "publiceradDateTime": "2025-12-16T08:33:15.2479654",
      "arkiverad": false,
      "historisk": false,
      "utkast": false
    },
    {
      "andringsforfattningId": 642978,
      "beteckning": "2023:411",
      "anteckningar": "ändr. 7 kap. 36 §, 9 kap. 11 §, rubr. närmast före 9 kap. 11 §",
      "ikraftDateTime": "2024-01-01T00:00:00",
      "ikraftOvergangsbestammelse": false,
      "ikraftDenDagenRegeringenBestammer": false,
      "forarbeten": "Prop. 2022/23:77, bet. 2022/23:FöU9, rskr. 2022/23:218",
      "rubrik": "Lag (2023:411) om ändring i lagen (2022:482) om elektronisk kommunikation",
      "lopnummer": "411",
      "celexnummer": null,
      "bihangsuppgifterTillAldreGrundforfattningar": null,
      "publiceringsar": "2023",
      "eUdirektiv": false,
      "skapadDateTime": "2025-12-15T12:22:01.6077529",
      "uppdateradDateTime": "2025-12-16T08:33:15.2479809",
      "utkastId": null,
      "publicerad": true,
      "borttagen": false,
      "publiceradDateTime": "2025-12-16T08:33:15.2479808",
      "arkiverad": false,
      "historisk": false,
      "utkast": false
    },
    {
      "andringsforfattningId": 642979,
      "beteckning": "2025:1511",
      "anteckningar": "upph. 8 kap. 1, 2, 3, 4 §§, rubr. närmast före 8 kap. 1 §; nuvarande 8 kap. 5, 6, 7, 8, 9 §§ betecknas 8 kap. 1, 2, 3, 4, 5 §§; ändr. 1 kap. 7 §, 12 kap. 1 §, rubr. närmast före 8 kap. 5, 6 §§ sätts närmast före 8 kap. 1, 2 §§; ny 1 kap. 4 a §",
      "ikraftDateTime": "2026-01-15T00:00:00",
      "ikraftOvergangsbestammelse": true,
      "ikraftDenDagenRegeringenBestammer": false,
      "forarbeten": "Prop. 2025/26:28, bet. 2025/26:FöU2, rskr. 2025/26:113, direktiv (EU) 2022/2555",
      "rubrik": "Lag (2025:1511) om ändring i lagen (2022:482) om elektronisk kommunikation",
      "lopnummer": "1511",
      "celexnummer": null,
      "bihangsuppgifterTillAldreGrundforfattningar": null,
      "publiceringsar": "2025",
      "eUdirektiv": true,
      "skapadDateTime": "2025-12-15T12:22:46.0356313",
      "uppdateradDateTime": "2025-12-16T08:33:15.247989",
      "utkastId": null,
      "publicerad": true,
      "borttagen": false,
      "publiceradDateTime": "2025-12-16T08:33:15.2479889",
      "arkiverad": false,
      "historisk": false,
      "utkast": false
    }
  ],
  "skapadDateTime": "2025-12-15T12:22:01.5920968",
  "uppdateradDateTime": "2025-12-16T08:33:15.2460836",
  "publicerad": true,
  "publiceradDateTime": "2025-12-16T08:33:15.2460834",
  "arkiverad": false,
  "historisk": false,
  "utkast": false,
  "dokumenttyp": "SFS"
}