{
  "grundforfattningId": 62594,
  "previousId": 61786,
  "beteckning": "2010:477",
  "beteckningSortable": "2010:477",
  "publiceringsar": "2010",
  "lopnummer": "477",
  "rubrik": "Luftkvalitetsförordning (2010:477)",
  "tidsbegransadDateTime": null,
  "upphavdDateTime": null,
  "upphavdOvergangsbestammelse": false,
  "upphavdDenDagenRegeringenBestammer": false,
  "ikraftDateTime": "2010-07-01T00:00:00",
  "ikraftOvergangsbestammelse": false,
  "ikraftDenDagenRegeringenBestammer": false,
  "notis": false,
  "organisation": {
    "organisationId": 0,
    "namn": "Klimat- och näringslivsdepartementet",
    "enhet": null,
    "namnOchEnhet": "Klimat- och näringslivsdepartementet",
    "departementId": 31,
    "myndighetId": null
  },
  "forfattningstypNamn": "Förordning",
  "register": {
    "registerInformationId": 62591,
    "forarbeten": "EUTL152/2008 s1, EUTL23/2005 s3, EUTL87/2009 s109",
    "eUdirektiv": false,
    "forfattningssamling": null,
    "celexnummer": "32008L0050, 32004L0107, 32009R0219",
    "taggar": "luftkvalitetsförordning",
    "overgangsbestammelserVidTidsbegransning": null,
    "skapadDateTime": "2026-01-02T16:16:53.0705171",
    "uppdateradDateTime": "2026-01-02T16:17:26.4032662",
    "utkastId": null,
    "publicerad": true,
    "publiceradDateTime": "2026-01-02T16:17:26.403266",
    "arkiverad": false,
    "historisk": false,
    "utkast": false
  },
  "fulltext": {
    "fulltextInformationId": 85414,
    "upphavdGenom": null,
    "andringInford": "t.o.m. SFS 2025:1132",
    "omtryck": null,
    "utfardadDateTime": "2010-05-27T00:00:00",
    "ovrigt": "Rättelseblad 2010:477 och 2013:123 har iakttagits.",
    "forfattningstext": "1 § Denna förordning är meddelad med stöd av\r\n\r\n- 5 kap. 1 § miljöbalken i fråga om 8-25 §§,\r\n\r\n- 5 kap. 6 a § miljöbalken i fråga om 30 c och 37 a §§,\r\n\r\n- 5 kap. 10 § miljöbalken i fråga om 32-37, 45 och 47 §§,\r\n\r\n- 5 kap. 12 § miljöbalken i fråga om 26, 27, 30, 30 c, 38, 43, \r\n44 och 49 §§, \r\n\r\n- 8 kap. 11 § regeringsformen i fråga om 50 § andra stycket, \r\noch \r\n\r\n- 8 kap. 7 § regeringsformen i fråga om övriga bestämmelser.\r\nFörordning (2024:396).\r\n\r\nDefinitioner\r\n\r\n2 § I denna förordning avses med\r\n\r\nluftkvalitetsdirektivet: Europaparlamentets och rådets \r\ndirektiv 2008/50/EG av den 21 maj 2008 om luftkvalitet och \r\nrenare luft i Europa, i lydelsen enligt kommissionens direktiv \r\n(EU) 2015/1480, och\r\n\r\ndirektivet om metaller och PAH i luft: Europaparlamentets och \r\nrådets direktiv 2004/107/EG av den 15 december 2004 om \r\narsenik, kadmium, kvicksilver, nickel och polycykliska \r\naromatiska kolväten i luften, i lydelsen enligt kommissionens \r\ndirektiv (EU) 2015/1480. Förordning (2020:822).\r\n\r\n3 § Med utomhusluft avses i denna förordning utomhusluften med\r\nundantag av arbetsplatser samt vägtunnlar och tunnlar för\r\nspårbunden trafik.\r\n\r\n4 § Med tätbebyggelse avses i denna förordning tätbebyggt område\r\nmed\r\n\r\n1. en befolkningskoncentration med mer än 250 000 invånare,\r\neller\r\n\r\n2. en sådan befolkningstäthet per kvadratkilometer att det är\r\nmotiverat att utvärdera och kontrollera luftkvaliteten, om\r\nbefolkningskoncentrationen är högst 250 000 invånare.\r\n\r\n5 § I denna förordning avses med\r\n\r\nPM10: partiklar som inte är större än att de kan passera genom \r\nett selektivt intag som med 50 procents effektivitet skiljer \r\nav partiklar med en aerodynamisk diameter av 10 mikrometer,\r\n\r\nPM2,5: partiklar som inte är större än att de kan passera \r\ngenom ett selektivt intag som med 50 procents effektivitet \r\nskiljer av partiklar med en aerodynamisk diameter av \r\n2,5 mikrometer, och \r\n\r\nkväveoxider: summan av det volymmässiga blandningsförhållandet \r\ni luften (ppbv) av kvävemonoxid och kvävedioxid uttryckt som \r\nmasskoncentrationen av kvävedioxid (mikrogram per kubikmeter).\r\nFörordning (2019:1260).\r\n\r\n6 § I denna förordning avses med\r\n\r\ntröskelvärde för information: det gränsvärde som anges i bilaga\r\n2, då ett ämnes koncentration i utomhusluften är så hög att en\r\nkortvarig exponering innebär en risk för hälsan hos särskilt\r\nkänsliga grupper i befolkningen, och\r\n\r\ntröskelvärde för larm: det gränsvärde som anges i bilaga 2, då\r\nett ämnes koncentration i utomhusluften är så hög att en\r\nkortvarig exponering innebär en risk för människors hälsa.\r\n\r\n7 § Med åttatimmarsmedelvärde avses i denna förordning ett\r\nmedelvärde som beräknas under ett dygn genom att ett\r\nåttatimmarsgenomsnitt bestäms för varje timme. Varje\r\nåttatimmarsgenomsnitt bestäms som medelvärdet av de åtta senaste\r\ntimmarnas uppmätta värden. Dygnsvärdet bestäms som det högsta av\r\nde under dygnet bestämda tjugofyra åttatimmarsgenomsnitten. Det\r\nförsta åttatimmarsgenomsnittet avser tiden från klockan 17.00\r\ndet närmast föregående dygnet till klockan 1.00 det aktuella\r\ndygnet och det sista åttatimmarsgenomsnittet avser tiden från\r\nklockan 16.00 det aktuella dygnet till klockan 24.00 samma dygn.\r\n\r\nMiljökvalitetsnormer\r\n\r\n8 § Miljökvalitetsnormerna i 10–14, 17 och 18 §§, 19 § 2, 20 §\r\nförsta stycket 1 samt 25 § anger föroreningsnivåer som enligt 5\r\nkap. 2 § första stycket 1 miljöbalken inte får överskridas. Om\r\nannat inte anges i normen, ska varje överskridande av\r\nföroreningsnivån anses innebära att normen inte följs.\r\n\r\n9 § Miljökvalitetsnormerna i 15 och 16 §§, 19 § 1, 20 § första\r\nstycket 2 samt 21–24 §§ anger föroreningsnivåer enligt 5 kap. 2\r\n§ första stycket 2 miljöbalken. När det i normen anges att en\r\nföroreningsnivå inte bör överskridas eller att det ska\r\neftersträvas att en föroreningsnivå inte överskrids, ska ett\r\növerskridande av föroreningsnivån anses innebära att normen inte\r\nföljs endast om överskridandet beror på\r\n\r\n1. verksamheter eller åtgärder som varaktigt och i betydande\r\nomfattning motverkar möjligheterna att inte överskrida\r\nföroreningsnivån, och\r\n\r\n2. att rimliga åtgärder inte vidtagits för att undvika att\r\nföroreningsnivån överskrids.\r\n\r\nKvävedioxid och kväveoxider\r\n\r\n10 § För att skydda människors hälsa får kvävedioxid inte\r\nförekomma i utomhusluft med mer än\r\n\r\n1. i genomsnitt 90 mikrogram per kubikmeter luft under en timme\r\n(timmedelvärde),\r\n\r\n2. i genomsnitt 60 mikrogram per kubikmeter luft under ett dygn\r\n(dygnsmedelvärde), och\r\n\r\n3. i genomsnitt 40 mikrogram per kubikmeter luft under ett\r\nkalenderår(årsmedelvärde).\r\n\r\nDet värde som anges i första stycket 1 får överskridas 175\r\ngånger per kalenderår förutsatt att föroreningsnivån aldrig\r\növerstiger 200 mikrogram per kubikmeter luft under en timme mer\r\nän 18 gånger per kalenderår.\r\n\r\nDet värde som anges i första stycket 2 får överskridas 7 gånger\r\nper kalenderår.\r\n\r\n11 § För att skydda växtligheten får kväveoxider, i områden där\r\ndet är minst 20 kilometer till närmaste tätbebyggelse eller 5\r\nkilometer till annat bebyggt område, industriell anläggning\r\neller motorväg, i stället för det som sägs i 10 §, inte\r\nförekomma i utomhusluft med mer än i genomsnitt 30 mikrogram per\r\nkubikmeter luft under ett kalenderår (årsmedelvärde).\r\n\r\nSvaveldioxid\r\n\r\n12 § För att skydda människors hälsa får svaveldioxid inte\r\nförekomma i utomhusluft med mer än\r\n\r\n1. i genomsnitt 200 mikrogram per kubikmeter luft under en timme\r\n(timmedelvärde), och\r\n\r\n2. i genomsnitt 100 mikrogram per kubikmeter luft under ett dygn\r\n(dygnsmedelvärde).\r\n\r\nDet värde som anges i första stycket 1 får överskridas 175\r\ngånger per kalenderår förutsatt att föroreningsnivån aldrig\r\növerstiger 350 mikrogram per kubikmeter luft under en timme mer\r\nän 24 gånger per kalenderår.\r\n\r\nDet värde som anges i första stycket 2 får överskridas 7 gånger\r\nper kalenderår förutsatt att föroreningsnivån aldrig överstiger\r\n125 mikrogram per kubikmeter luft mer än 3 gånger per\r\nkalenderår.\r\n\r\n13 § För att skydda växtligheten får svaveldioxid, i områden där\r\ndet är minst 20 kilometer till närmaste tätbebyggelse eller 5\r\nkilometer till annat bebyggt område, industriell anläggning\r\neller motorväg, i stället för det som sägs i 12 §, inte\r\nförekomma i utomhusluft med mer än\r\n\r\n1. i genomsnitt 20 mikrogram per kubikmeter luft under perioden\r\nden 1 oktober till och med den 31 mars (vintermedelvärde), och\r\n\r\n2. i genomsnitt 20 mikrogram per kubikmeter luft under ett\r\nkalenderår (årsmedelvärde).\r\n\r\nKolmonoxid\r\n\r\n14 § För att skydda människors hälsa får kolmonoxid inte\r\nförekomma i utomhusluft med mer än 10 milligram per kubikmeter\r\nluft som högsta åttatimmarsmedelvärde under ett dygn.\r\n\r\nOzon\r\n\r\n15 § För att skydda människors hälsa och i den utsträckning som\r\ndet är möjligt med hänsyn till hur ozonbildande ämnen\r\ntransporteras i luften och bildar ozon, ska det eftersträvas att\r\nozon inte förekommer i utomhusluft med mer än 120 mikrogram per\r\nkubikmeter luft som högsta åttatimmarsmedelvärde under ett dygn.\r\n\r\n16 § För att skydda växtligheten och i den utsträckning som det\r\när möjligt med hänsyn till hur ozonbildande ämnen transporteras\r\ni luften och bildar ozon, ska det eftersträvas att ozon inte\r\nförekommer i utomhusluft\r\n\r\n1. till och med den 31 december 2019 med mer än 18 000 mikrogram\r\nberäknat enligt exponeringsindex AOT 40 och bestämt som ett\r\ngenomsnittligt värde under en femårsperiod,\r\n\r\n2. från och med den 1 januari 2020 med mer än 6 000 mikrogram\r\nberäknat enligt exponeringsindex AOT 40.\r\n\r\nOm det på grund av ofullständiga uppgifter inte är möjligt att\r\nfastställa årsvärden för en femårsperiod, ska det värde som\r\navses i första stycket 1 bestämmas som ett genomsnittligt värde\r\nunder en treårsperiod.\r\n\r\nExponeringsindex AOT 40 uttrycks i mikrogram per kubikmeter luft\r\nför en viss tidsperiod och avser värde för summerade\r\növerskridanden av en viss halt ozon. Exponeringsindex AOT 40\r\nberäknas på följande sätt. Under perioden från och med den 1 maj\r\ntill och med den 31 juli varje år ska det för varje timme mellan\r\nklockan 8.00 och 20.00 bestämmas ett timmedelvärde för\r\nozonhalten. Varje timmedelvärde bestäms som skillnaden mellan\r\nden koncentration av ozon som överstiger 80 mikrogram per\r\nkubikmeter luft och 80 mikrogram per kubikmeter luft.\r\nSkillnaderna summeras först för varje dag och sedan till en\r\ntotalsumma för hela perioden.\r\n\r\nBensen\r\n\r\n17 § För att skydda människors hälsa får bensen inte förekomma i\r\nutomhusluft med mer än i genomsnitt 5 mikrogram per kubikmeter\r\nluft under ett kalenderår (årsmedelvärde).\r\n\r\nPartiklar (PM10)\r\n\r\n18 § För att skydda människors hälsa får partiklar (PM10) inte\r\nförekomma i utomhusluft med mer än\r\n\r\n1. i genomsnitt 50 mikrogram per kubikmeter luft under ett dygn\r\n(dygnsmedelvärde), och\r\n\r\n2. i genomsnitt 40 mikrogram per kubikmeter luft under ett\r\nkalenderår (årsmedelvärde).\r\n\r\nDet värde som anges i första stycket 1 får överskridas 35 gånger\r\nper kalenderår.\r\n\r\nPartiklar (PM2,5)\r\n\r\n19 § För att skydda människors hälsa\r\n\r\n1. ska det eftersträvas att partiklar (PM2,5) till och med den\r\n31 december 2014 inte förekommer i utomhusluft med mer än i\r\ngenomsnitt 25 mikrogram per kubikmeter luft under ett kalenderår\r\n(årsmedelvärde),\r\n\r\n2. får partiklar (PM2,5) från och med den 1 januari 2015 inte\r\nförekomma i utomhusluft med mer än i genomsnitt 25 mikrogram per\r\nkubikmeter luft under ett kalenderår (årsmedelvärde).\r\n\r\n20 § För att skydda människors hälsa\r\n\r\n1. får den nationella nivån för den genomsnittliga exponeringen\r\npå befolkningen av partiklar (PM2,5) från och med den 1 januari\r\n2015 inte överskrida 20 mikrogram per kubikmeter luft,\r\n\r\n2. ska det eftersträvas att den nationella nivån för den\r\ngenomsnittliga exponeringen på befolkningen av partiklar (PM2,5)\r\nfrån och med den 1 januari 2020 procentuellt har minskats i\r\nenlighet med bilaga XIV B till luftkvalitetsdirektivet.\r\n\r\nDen nationella nivån för den genomsnittliga exponeringen på\r\nbefolkningen av partiklar (PM2,5) ska baseras på det sammanlagda\r\nmedelvärdet för koncentrationen av partiklar (PM2,5) på urbana\r\nbakgrundsplatser under en treårsperiod i enlighet med bilaga XIV\r\nA till luftkvalitetsdirektivet.\r\n\r\nBens(a)pyren\r\n\r\n21 § För att skydda människors hälsa ska det eftersträvas att\r\nbens(a)pyren inte förekommer i utomhusluft med mer än i\r\ngenomsnitt 1 nanogram per kubikmeter luft, beräknat vid\r\nprovtagning och mätning av PM10 under ett kalenderår\r\n(årsmedelvärde). Förordning (2013:123).\r\n\r\nArsenik\r\n\r\n22 § För att skydda människors hälsa ska det eftersträvas att\r\narsenik inte förekommer i utomhusluft med mer än i genomsnitt\r\n6 nanogram per kubikmeter luft, beräknat vid provtagning och\r\nmätning av PM10 under ett kalenderår (årsmedelvärde).\r\nFörordning (2013:123).\r\n\r\nKadmium\r\n\r\n23 § För att skydda människors hälsa ska det eftersträvas att\r\nkadmium inte förekommer i utomhusluft med mer än i genomsnitt\r\n5 nanogram per kubikmeter luft, beräknat vid provtagning och\r\nmätning av PM10 under ett kalenderår (årsmedelvärde).\r\nFörordning (2013:123).\r\n\r\nNickel\r\n\r\n24 § För att skydda människors hälsa ska det eftersträvas att\r\nnickel inte förekommer i utomhusluft med mer än i genomsnitt\r\n20 nanogram per kubikmeter luft, beräknat vid provtagning och\r\nmätning av PM10 under ett kalenderår (årsmedelvärde).\r\nFörordning (2013:123).\r\n\r\nBly\r\n\r\n25 § För att skydda människors hälsa får bly inte förekomma i\r\nutomhusluft med mer än i genomsnitt 0,5 mikrogram per kubikmeter\r\nluft, beräknat vid provtagning och mätning av PM10 under ett\r\nkalenderår (årsmedelvärde).\r\n\r\nKontroll av luftkvaliteten\r\n\r\n26 § Varje kommun ska kontrollera att miljökvalitetsnormerna\r\ni 10, 12, 14, 17-19 och 21-25 §§ följs inom kommunen.\r\nKontrollen får ske genom samverkan mellan flera kommuner.\r\n\r\nKontrollen ska ske genom mätningar, beräkningar eller\r\nskattning, genom analyser samt genom redovisningar och\r\nrapportering.\r\n\r\nOm kontrollen sker genom mätningar, ska den ske\r\n\r\n1. i de områden och på de platser där det är sannolikt att\r\nbefolkningen exponeras för de högsta koncentrationerna, och\r\n\r\n2. i de områden och på de platser som är representativa för\r\nden exponering som befolkningen i allmänhet är utsatt för.\r\nFörordning (2013:123).\r\n\r\n27 § Om tidigare mätningar eller beräkningar av\r\nluftkvaliteten enligt 26 § under en representativ tidsrymd\r\nvisar att värdet för en genomsnittsperiod\r\n\r\n1. överstiger den övre utvärderingströskeln enligt bilaga 1,\r\nska kontrollen ske genom mätning som kan kompletteras med\r\nberäkning eller mätning med lägre kvalitetskrav,\r\n\r\n2. understiger den övre utvärderingströskeln enligt bilaga 1,\r\nfår kontrollen ske genom en kombination av mätning och\r\nberäkning, eller\r\n\r\n3. understiger den nedre utvärderingströskeln enligt bilaga\r\n1, får kontrollen ske genom enbart beräkning eller skattning\r\neller en kombination av metoderna. Förordning (2013:123).\r\n\r\n28 § Naturvårdsverket ska\r\n\r\n1. kontrollera förekomsten av kväveoxider och svaveldioxid \r\nenligt 11 och 13 §§ i regional bakgrund i enlighet med artikel \r\n14.2 i och bilaga III A1, och bilaga III B2 samt bilaga V C \r\ntill luftkvalitetsdirektivet,\r\n\r\n2. kontrollera förekomsten av ozon enligt 15 och 16 §§ i \r\nenlighet med artiklarna 9-11 i och bilaga VII A2 till \r\nluftkvalitetsdirektivet,\r\n\r\n3. mäta partiklar (PM2,5) enligt 20 § i urban bakgrund i \r\nenlighet med bilaga III, bilaga V B och bilaga XIV A till \r\nluftkvalitetsdirektivet,\r\n\r\n4. fastställa en nationell nivå för den genomsnittliga \r\nexponeringen på befolkningen av partiklar (PM2,5) enligt 20 § \r\nandra stycket i enlighet med bilaga XIV A till \r\nluftkvalitetsdirektivet,\r\n\r\n5. mäta partiklar (PM2,5) i regional bakgrund i enlighet med \r\nartikel 6.5 i luftkvalitetsdirektivet,\r\n\r\n6. kontrollera bidraget av bens(a)pyren i luften genom att \r\nmäta andra polycykliska aromatiska kolväten i regional \r\nbakgrund i enlighet med artikel 4.8 i direktivet om metaller \r\noch PAH i luft,\r\n\r\n7. mäta arsenik, kadmium, nickel, gasformigt totalkvicksilver, \r\nbens(a)pyren och andra polycykliska aromatiska kolväten i \r\nregional bakgrund i enlighet med artikel 4.9 i direktivet om \r\nmetaller och PAH i luft, och\r\n\r\n8. mäta det totala nedfallet av arsenik, kadmium, nickel, \r\nkvicksilver, bens(a)pyren och andra polycykliska aromatiska \r\nkolväten i regional bakgrund i enlighet med artikel 4.9 i \r\ndirektivet om metaller och PAH i luft. \r\nFörordning (2020:822). \r\n\r\n29 § Naturvårdsverket ska\r\n\r\n1. utse de zoner och tätbebyggelser som behövs till följd av \r\nartikel 4 i luftkvalitetsdirektivet,\r\n\r\n2. klassificera de zoner och tätbebyggelser som avses i första \r\npunkten och se över klassificeringen i enlighet med artikel 5 \r\ni samma direktiv, och\r\n\r\n3. utse de zoner och tätbebyggelser som behövs till följd av \r\nartikel 3 i direktivet om metaller och PAH i luft.\r\nFörordning (2019:1260).\r\n\r\n30 § Om kontrollen enligt 26 och 27 §§ visar att en\r\nföroreningsnivå som anges i miljökvalitetsnormerna kan antas\r\nkomma att överskridas i en kommun, ska kommunen omedelbart\r\nunderrätta Naturvårdsverket och berörda länsstyrelser.\r\n\r\n30 a § Naturvårdsverket ska vid behov utvärdera kommunernas \r\ngenomförande av kontrollen enligt 26 och 27 §§ och underrätta \r\nkommunerna om resultatet av utvärderingen. \r\nFörordning (2024:396).\r\n\r\n30 b § Naturvårdsverket ska ansvara för dokumentation och \r\növersyn i enlighet med bilaga III D till \r\nluftkvalitetsdirektivet. Förordning (2024:396).\r\n\r\nFörebyggande luftkvalitetsstrategi\r\n\r\n30 c § Om kontrollen enligt 26 och 27 §§ visar att en \r\nföroreningsnivå överskrider eller kan antas överskrida den \r\növre utvärderingströskeln enligt bilaga 1, ska kommunen \r\n\r\n1. underrätta Naturvårdsverket, och \r\n\r\n2. upprätta en förebyggande luftkvalitetsstrategi. \r\n\r\nDen förebyggande luftkvalitetsstrategin ska innehålla åtgärder \r\neller insatser som syftar till att föroreningshalterna \r\nlångsiktigt sänks eller inte ökar. Den ska uppdateras minst \r\nvart fjärde år, så länge det finns behov av en \r\nluftkvalitetsstrategi. \r\n\r\nSkyldigheten att underrätta Naturvårdsverket eller upprätta en \r\nförebyggande luftkvalitetsstrategi gäller inte om det finns \r\nbehov av ett åtgärdsprogram enligt 5 kap. 7 § miljöbalken \r\neller om ett åtgärdsprogram har fastställts. \r\nFörordning (2024:396).\r\n\r\nÅtgärdsprogram\r\n\r\n31 § Naturvårdsverket ska undersöka behovet av ett \r\nåtgärdsprogram enligt 5 kap. miljöbalken \r\n\r\n1. efter en underrättelse enligt 30 §, eller\r\n\r\n2. om kontrollen enligt 28 § 1, 2 eller 3 visar att en \r\nföroreningsnivå som anges i miljökvalitetsnormerna kan antas \r\nkomma att överskridas.\r\n\r\nOm Naturvårdsverket bedömer att ett åtgärdsprogram behövs, ska \r\nmyndigheten rapportera detta till den berörda länsstyrelsen \r\neller kommunen.\r\n\r\nNaturvårdsverket ska rapportera behovet av åtgärdsprogram till \r\nregeringen om det \r\n\r\n1. finns särskilda skäl för att det inte ska vara en \r\nlänsstyrelse eller en kommun som upprättar ett förslag till \r\neller fastställer ett åtgärdsprogram, eller\r\n\r\n2. behövs ett åtgärdsprogram på grund av betydande \r\ngränsöverskridande föroreningar som innebär att artikel 25 i \r\nluftkvalitetsdirektivet ska tillämpas.\r\n\r\nNär Naturvårdsverket rapporterar att det finns behov av ett \r\nåtgärdsprogram ska myndigheten ange när åtgärdsprogrammet \r\nsenast ska vara fastställt. Förordning (2024:396).\r\n\r\n32 § En länsstyrelse eller en kommun som har tagit emot en \r\nrapport enligt 31 § andra stycket ska snarast upprätta ett \r\nförslag till åtgärdsprogram. \r\n\r\nOm den berörda länsstyrelsen eller kommunen inte instämmer i \r\nNaturvårdsverkets bedömning av behovet av åtgärdsprogrammet \r\neller av vem som ska upprätta programmet, får länsstyrelsen \r\neller kommunen med ett eget yttrande överlämna frågan till \r\nregeringen för prövning. Förordning (2024:396).\r\n\r\n33 § Ett åtgärdsprogram ska, utöver det som anges i 5 kap. 9 § \r\nmiljöbalken, innehålla information om\r\n\r\n1. var ett överskridande av en miljökvalitetsnorm inträffat,\r\n\r\n2. det berörda områdets typ, storlek, väderleksförhållanden \r\noch skyddsvärda objekt,\r\n\r\n3. luftföroreningens typ och hur den har konstaterats,\r\n\r\n4. föroreningens ursprung,\r\n\r\n5. den analys av situationen som har gjorts,\r\n\r\n6. genomförda förbättringsåtgärder och effekterna av dem,\r\n\r\n7. pågående förbättringsåtgärder, \r\n\r\n8. på vilket sätt de förbättringsåtgärder som har genomförts, \r\npågår eller behöver vidtas är lämpliga för att hålla perioden \r\nav överskridande av miljökvalitetsnormen så kort som möjligt, \r\noch\r\n\r\n9. publikationer eller andra dokument som kompletterar \r\ninformationen enligt 1-8. Förordning (2019:1260).\r\n\r\n34 § Om det är lämpligt, ska ett åtgärdsprogram samordnas med \r\nåtgärdsprogram för andra miljökvalitetsnormer och med program \r\nsom har tagits fram eller ska tas fram enligt \r\nluftvårdsförordningen (2018:740). Förordning (2024:396).\r\n\r\n35 § Den som har upprättat ett förslag till åtgärdsprogram \r\nska i samrådet enligt 5 kap. 7 § tredje stycket miljöbalken \r\nsträva efter att komma överens med de berörda myndigheterna \r\noch kommunerna om de åtgärder som myndigheterna eller \r\nkommunerna kommer att behöva vidta enligt programmet.\r\nFörordning (2018:2112).\r\n\r\n36 § När samrådet enligt 5 kap. 7 § miljöbalken är \r\navslutat, ska den som har upprättat förslaget till \r\nåtgärdsprogram fastställa programmet i de delar som de \r\nberörda myndigheterna och kommunerna är överens. I övriga \r\ndelar får frågan om att fastställa programmet överlämnas till \r\nregeringens prövning. Förordning (2018:2112).\r\n\r\n36 a § Naturvårdsverket ska överlämna frågan om behovet av \r\nytterligare åtgärder, utöver ett fastställt åtgärdsprogram, \r\ntill regeringen, om det finns skäl att anta att programmet \r\ninte kommer att leda till att miljökvalitetsnormerna följs \r\neller att tiden för överskridande inte hålls så kort som \r\nmöjligt. Ett sådant överlämnande ska innehålla en redogörelse \r\nför vilka åtgärder utöver de som följer av åtgärdsprogrammet, \r\nsom behöver vidtas för att miljökvalitetsnormerna ska kunna \r\nföljas och för att tiden för överskridande ska kunna hållas så \r\nkort som möjligt. \r\n\r\nNaturvårdsverket ska besluta om ett sådant överlämnande inom \r\nsex veckor från den dag då en kopia av åtgärdsprogrammet kom \r\nin till Naturvårdsverket. \r\n\r\nSkyldigheten i första stycket gäller inte när regeringen har \r\nfastställt ett åtgärdsprogram. Förordning (2024:396).\r\n\r\nInformation\r\n\r\n37 § Den som har fastställt ett åtgärdsprogram ska \r\n\r\n1. skicka en kopia av programmet till Naturvårdsverket och de \r\nandra myndigheter och kommuner som berörs,\r\n\r\n2. skicka en kopia av övriga handlingar i ärendet till \r\nNaturvårdsverket,\r\n\r\n3. kostnadsfritt genom internet göra programmet tillgängligt \r\nför allmänheten och andra berörda eller intresserade och ge \r\naktuell information om dess genomförande, och\r\n\r\n4. senast den 31 oktober varje år redovisa till \r\nNaturvårdsverket \r\n\r\na) i vilken utsträckning åtgärderna har genomförts, \r\n\r\nb) vilka effekter åtgärderna bedöms ha haft på de aktuella \r\nluftföroreningshalterna, och\r\n\r\nc) om miljökvalitetsnormerna följs eller, om \r\nmiljökvalitetsnormerna inte följs, en bedömning av när \r\nmiljökvalitetsnormerna kan följas. \r\n\r\nOm ett åtgärdsprogram har fastställts av regeringen, ska \r\nberörd länsstyrelse eller kommun på regeringens begäran göra \r\nprogrammet tillgängligt enligt första stycket 3 och varje år \r\nrapportera till Naturvårdsverket enligt första stycket 4.\r\n\r\nSkyldigheten att skicka en kopia av övriga handlingar i \r\närendet till Naturvårdsverket gäller inte regeringen. \r\nFörordning (2024:396).\r\n\r\n37 a § Den som har upprättat en förebyggande \r\nluftkvalitetsstrategi enligt 30 c § ska \r\n\r\n1. skicka en kopia av strategin till Naturvårdsverket och de \r\nandra myndigheter och kommuner som berörs, \r\n\r\n2. kostnadsfritt genom internet göra strategin tillgänglig för \r\nallmänheten och andra berörda eller intresserade och ge \r\naktuell information om dess genomförande, och \r\n\r\n3. till Naturvårdsverket vartannat år redovisa i vilka delar \r\nstrategin har genomförts. Förordning (2024:396).\r\n\r\n38 § Kommunerna ska kostnadsfritt genom Internet eller på annat\r\nlämpligt sätt informera om koncentrationerna av kvävedioxid,\r\nsvaveldioxid, kolmonoxid, bensen, partiklar, bens(a)pyren,\r\narsenik, kadmium, nickel och bly. Informationen ska alltid\r\ninnehålla uppgifter om\r\n\r\n1. eventuella överskridanden av de föroreningsnivåer som anges i\r\nmiljökvalitetsnormerna,\r\n\r\n2. eventuella överskridanden av tröskelvärden för larm avseende\r\nsvaveldioxid och kvävedioxid,\r\n\r\n3. vilken bedömning som kommunerna gör i fråga om\r\növerskridanden, och\r\n\r\n4. eventuella följder för människors hälsa.\r\n\r\nDen information som avses i första stycket ska uppdateras varje\r\ndag för koncentrationerna av kvävedioxid, svaveldioxid,\r\nkolmonoxid och partiklar (PM10). Om det är möjligt ska\r\ninformationen uppdateras en gång i timmen. I fråga om bensen och\r\nbly är det tillräckligt att informationen, som ska ges i form av\r\nett genomsnittsvärde för de tolv senaste månaderna, uppdateras\r\nminst var tredje månad, och när så är möjligt en gång i månaden.\r\nInformationen om bens(a)pyren, arsenik, kadmium och nickel ska\r\nuppdateras minst var tolfte månad. Informationen enligt detta\r\nstycke ska avse de upplysningar som till följd av kontrollen\r\nenligt 26 och 27 §§ är tillgängliga för kommunerna.\r\n\r\nInformationen ska vara tillgänglig för allmänheten eller andra\r\nsom är berörda eller har intresse av den.\r\n\r\n39 § Naturvårdsverket ska kostnadsfritt genom Internet eller på\r\nannat lämpligt sätt informera om koncentrationerna av de\r\nföroreningar som anges i 28 §.\r\n\r\nInformationen ska vara tillgänglig för allmänheten eller andra\r\nsom är berörda eller har intresse av den.\r\n\r\n40 § Information enligt 39 § om koncentrationen av kväveoxider\r\noch svaveldioxid i regional bakgrund ska alltid innehålla\r\nuppgifter om eventuella effekter för växtligheten.\r\n\r\n41 § Information enligt 39 § om koncentrationen av ozon i luften\r\nska alltid innehålla uppgifter om\r\n\r\n1. överskridanden av de nivåer som anges i 15 § och 16 § första\r\nstycket,\r\n\r\n2. överskridanden av tröskelvärdena för information och larm om\r\nozon, och\r\n\r\n3. eventuella följder för människors hälsa och växtligheten.\r\n\r\nInformationen ska under angiven mätperiod uppdateras varje dag.\r\nOm det är möjligt ska informationen uppdateras en gång i timmen.\r\n\r\n42 § Naturvårdsverket ska genom Internet eller på annat lämpligt\r\nsätt ta fram och tillhandahålla årliga sammanställningar med\r\ninformation om\r\n\r\n1. hur miljökvalitetsnormerna i denna förordning följs, och\r\n\r\n2. fastställda åtgärdsprogram enligt 37 §.\r\n\r\nSammanställningarna enligt punkten 1 ska innehålla information\r\nom eventuella överskridanden av de föroreningsnivåer som anges i\r\nmiljökvalitetsnormerna och tröskelvärdena för information och\r\nlarm samt effekterna av dessa överskridanden.\r\n\r\nInformationen ska vara tillgänglig för allmänheten eller andra\r\nsom är berörda eller har intresse av den.\r\n\r\nLarm\r\n\r\n43 § Om tröskelvärdet för larm om svaveldioxid eller \r\nkvävedioxid överskrids eller kan antas komma att överskridas, \r\nska kommunen omedelbart informera allmänheten, \r\nNaturvårdsverket, berörda länsstyrelser och Myndigheten för \r\ncivilt försvar.\r\n\r\nOm tröskelvärdet för information eller larm om ozon överskrids \r\neller kan antas komma att överskridas, ska Naturvårdsverket \r\nomedelbart informera allmänheten, hälso- och \r\nsjukvårdsinstitutioner samt Myndigheten för civilt försvar.\r\nFörordning (2025:1132).\r\n\r\n44 § Informationen till allmänheten enligt 43 § ska ske genom\r\npress, radio, tv, Internet eller på annat lämpligt sätt.\r\nInformationen ska innehålla\r\n\r\n1. uppgifter om vilken typ av tröskelvärde som överskridits,\r\n\r\n2. uppgifter om datum, tid och plats för överskridandet,\r\n\r\n3. uppgift om orsaken till överskridandet, om den är känd,\r\n\r\n4. en prognos om förändring i koncentrationen,\r\n\r\n5. en prognos om vilka geografiska områden som berörs,\r\n\r\n6. en prognos om överskridandets varaktighet,\r\n\r\n7. uppgifter om vilka grupper av befolkningen som berörs,\r\nsärskilt riskgrupper,\r\n\r\n8. en beskrivning av möjliga symptom,\r\n\r\n9. uppgifter om hur de berörda grupperna ska skydda sig,\r\n\r\n10. uppgifter om var mer information kan fås, och\r\n\r\n11. uppgifter om de sektorer som står för de största utsläppen\r\nsamt rekommenderade åtgärder för att minska utsläppen.\r\n\r\nInformation om ozon enligt 43 § andra stycket ska även innehålla\r\nuppgifter om högsta medelkoncentrationerna för 1 timme och 8\r\ntimmar.\r\n\r\n45 § Om det finns risk för att tröskelvärdet för larm om\r\nsvaveldioxid eller kvävedioxid kan komma att överskridas, ska\r\nkommunen upprätta ett åtgärdsprogram för åtgärder som på kort\r\nsikt behövs för att minska risken för överskridande och som\r\nuppfyller kraven för en handlingsplan enligt artikel 24 i\r\nluftkvalitetsdirektivet.\r\n\r\n46 § Om det finns risk för att tröskelvärdet för larm om ozon\r\nkan komma att överskridas, ska Naturvårdsverket upprätta ett\r\nåtgärdsprogram för åtgärder som på kort sikt behövs för att\r\nminska risken för överskridande och som uppfyller kraven för en\r\nhandlingsplan enligt artikel 24 i luftkvalitetsdirektivet.\r\n\r\n47 § När ett åtgärdsprogram upprättas enligt 45 eller 46 § ska \r\nsamråd ske med Myndigheten för civilt försvar.\r\nFörordning (2025:1132).\r\n\r\nInformation och rapportering för Europeiska kommissionens\r\nkontroll\r\n\r\n48 § Naturvårdsverket ska fullgöra de uppgifter i fråga om \r\ninformation och rapportering till Europeiska kommissionen som \r\nföljer av\r\n\r\n1. artiklarna 6.5, 11.2, 19, 23.1 och 27, bilaga III D samt \r\nbilaga VI B2 till luftkvalitetsdirektivet,\r\n\r\n2. artikel 5 i direktivet om metaller och PAH i luft, och\r\n\r\n3. kommissionens genomförandebeslut av den 12 december 2011 om \r\nfastställande av regler för Europaparlamentets och rådets \r\ndirektiv 2004/107/EG och 2008/50/EG vad gäller ömsesidigt \r\nutbyte av information och rapportering av luftkvaliteten.\r\n\r\nRapporteringen ska ske enligt den geografiska indelning som \r\nNaturvårdsverket bestämmer.\r\n\r\nVid rapporteringen ska Naturvårdsverket särskilt ange om \r\ninformationen är preliminär. Förordning (2019:1260).\r\n\r\nBemyndigande\r\n\r\n49 § Naturvårdsverket får meddela\r\n\r\n1. föreskrifter om att mätsystem som används för kontrollen \r\nenligt 26–28 §§ ska vara godkända av Naturvårdsverket,\r\n\r\n2. de föreskrifter i övrigt om provtagning och andra metoder \r\nsom behövs för kontrollen enligt 26 och 27 §§, och \r\n\r\n3. de föreskrifter om rapportering som behövs för att \r\nNaturvårdsverket ska kunna fullgöra den \r\nrapporteringsskyldighet som avses i 48 §.\r\n\r\nFöreskrifter enligt första stycket 1 och 2 får innebära \r\nsådana undantag från kraven på hur kontrollen enligt 27 § ska \r\nske som är förenliga med luftkvalitetsdirektivet och som \r\nbehövs med hänsyn till förhållandena i en kommun eller till \r\natt kommuner samverkar om kontrollen. Förordning (2016:831).\r\n\r\n50 § Naturvårdsverket ska utse en statlig myndighet att vara \r\nnationellt referenslaboratorium för luftkvalitet och se till \r\natt det uppfyller de krav och utför de uppgifter som anges i \r\nbilaga I C.1 ii, iv, v och vi till luftkvalitetsdirektivet.\r\n\r\nNaturvårdsverket får meddela föreskrifter om \r\nreferenslaboratoriets verksamhet. Förordning (2019:1260).\r\n\r\n\r\nBilaga 1\r\n\r\nUtvärderingströsklar för kvävedioxid\r\n\r\nNorm för timmedelvärde:\r\n\r\nÖvre tröskel: 72 mikrogram per kubikmeter luft överskrids mer \r\nän 175 gånger under ett kalenderår, eller 140 mikrogram per \r\nkubikmeter luft överskrids mer än 18 gånger under ett \r\nkalenderår.\r\n\r\nNedre tröskel: 54 mikrogram per kubikmeter luft överskrids mer \r\nän 175 gånger under ett kalenderår, eller 100 mikrogram per \r\nkubikmeter luft överskrids mer än 18 gånger under ett \r\nkalenderår.\r\n\r\nNorm för dygnsmedelvärde:\r\n\r\nÖvre tröskel: 48 mikrogram per kubikmeter luft överskrids mer \r\nän 7 gånger under ett kalenderår.\r\n\r\nNedre tröskel: 36 mikrogram per kubikmeter luft överskrids mer \r\nän 7 gånger under ett kalenderår.\r\n\r\nNorm för årsmedelvärde:\r\n\r\nÖvre tröskel: 32 mikrogram per kubikmeter luft.\r\n\r\nNedre tröskel: 26 mikrogram per kubikmeter luft.\r\n\r\nUtvärderingströsklar för kväveoxider\r\n\r\nNorm för årsmedelvärde:\r\n\r\nÖvre tröskel: 24 mikrogram per kubikmeter luft.\r\n\r\nNedre tröskel: 19,5 mikrogram per kubikmeter luft.\r\n\r\nUtvärderingströsklar för svaveldioxid för att skydda \r\nmänniskors hälsa (12 § )\r\n\r\nNorm för timmedelvärde:\r\n\r\nÖvre tröskel: 150 mikrogram per kubikmeter luft överskrids mer \r\nän 175 gånger under ett kalenderår.\r\n\r\nNedre tröskel: 100 mikrogram per kubikmeter luft överskrids \r\nmer än 175 gånger under ett kalenderår.\r\n\r\nNorm för dygnsmedelvärde:\r\n\r\nÖvre tröskel: 75 mikrogram per kubikmeter luft överskrids mer \r\nän 3 gånger under ett kalenderår.\r\n\r\nNedre tröskel: 50 mikrogram per kubikmeter luft överskrids mer \r\nän 3 gånger under ett kalenderår.\r\n\r\nUtvärderingströsklar för svaveldioxid för att skydda \r\nväxtlighet (13 § )\r\n\r\nNorm för vintermedelvärde:\r\n\r\nÖvre tröskel: 12 mikrogram per kubikmeter luft.\r\n\r\nNedre tröskel: 8 mikrogram per kubikmeter luft.\r\n\r\nNorm för årsmedelvärde:\r\n\r\nÖvre tröskel: 12 mikrogram per kubikmeter luft.\r\n\r\nNedre tröskel: 8 mikrogram per kubikmeter luft.\r\n\r\nUtvärderingströsklar för kolmonoxid\r\n\r\nNorm för dygnsmedelvärde (högsta åttatimmarsmedelvärde):\r\n\r\nÖvre tröskel: 7 milligram per kubikmeter luft.\r\n\r\nNedre tröskel: 5 milligram per kubikmeter luft.\r\n\r\nUtvärderingströsklar för bensen\r\n\r\nNorm för årsmedelvärde:\r\n\r\nÖvre tröskel: 3,5 mikrogram per kubikmeter luft.\r\n\r\nNedre tröskel: 2 mikrogram per kubikmeter luft.\r\n\r\nUtvärderingströsklar för partiklar (PM10)\r\n\r\nNorm för dygnsmedelvärde:\r\n\r\nÖvre tröskel: 35 mikrogram per kubikmeter luft överskrids mer \r\nän 35 gånger per kalenderår.\r\n\r\nNedre tröskel: 25 mikrogram per kubikmeter luft överskrids mer \r\nän 35 gånger per kalenderår.\r\n\r\nNorm för årsmedelvärde:\r\n\r\nÖvre tröskel: 28 mikrogram per kubikmeter luft.\r\n\r\nNedre tröskel: 20 mikrogram per kubikmeter luft.\r\n\r\nUtvärderingströsklar för partiklar (PM2,5)\r\n\r\nNorm för årsmedelvärde:\r\n\r\nÖvre tröskel: 17 mikrogram per kubikmeter luft.\r\n\r\nNedre tröskel: 12 mikrogram per kubikmeter luft.\r\n\r\nUtvärderingströsklar för bens(a)pyren\r\n\r\nNorm för årsmedelvärde:\r\n\r\nÖvre tröskel: 0,6 nanogram per kubikmeter luft.\r\n\r\nNedre tröskel: 0,4 nanogram per kubikmeter luft.\r\n\r\nUtvärderingströsklar för arsenik\r\n\r\nNorm för årsmedelvärde:\r\n\r\nÖvre tröskel: 3,6 nanogram per kubikmeter luft.\r\n\r\nNedre tröskel: 2,4 nanogram per kubikmeter luft.\r\n\r\nUtvärderingströsklar för kadmium\r\n\r\nNorm för årsmedelvärde:\r\n\r\nÖvre tröskel: 3 nanogram per kubikmeter luft.\r\n\r\nNedre tröskel: 2 nanogram per kubikmeter luft.\r\n\r\nUtvärderingströsklar för nickel \r\n\r\nNorm för årsmedelvärde:\r\n\r\nÖvre tröskel: 14 nanogram per kubikmeter luft.\r\n\r\nNedre tröskel: 10 nanogram per kubikmeter luft.\r\n\r\nUtvärderingströsklar för bly\r\n\r\nNorm för årsmedelvärde:\r\n\r\nÖvre tröskel: 0,35 mikrogram per kubikmeter luft.\r\n\r\nNedre tröskel: 0,25 mikrogram per kubikmeter luft.\r\nFörordning (2019:1260).\r\n\r\nBilaga 2\r\n\r\nTröskelvärde för larm om kvävedioxid\r\n\r\n400 mikrogram kvävedioxid per kubikmeter luft som ett medelvärde\r\nunder tre på varandra följande timmar i ett område som är\r\nrepresentativt för luftkvaliteten och minst 100 kvadratkilometer\r\nstort eller i en tätbebyggelse.\r\n\r\nTröskelvärde för larm om svaveldioxid\r\n\r\n350 mikrogram svaveldioxid per kubikmeter luft som ett\r\nmedelvärde under tre på varandra följande timmar i ett område\r\nsom är representativt för luftkvaliteten och minst 100\r\nkvadratkilometer stort eller i en tätbebyggelse.\r\n\r\nTröskelvärde för information om ozon\r\n\r\n180 mikrogram per kubikmeter luft som ett medelvärde under en\r\ntimme.\r\n\r\nTröskelvärde för larm om ozon\r\n\r\n240 mikrogram per kubikmeter luft som ett medelvärde under en\r\ntimme.",
    "skapadDateTime": "2026-01-02T16:16:53.0705168",
    "uppdateradDateTime": "2026-01-02T16:17:26.4032835",
    "utkastId": null,
    "publicerad": true,
    "publiceradDateTime": "2026-01-02T16:17:26.4032834",
    "arkiverad": false,
    "historisk": false,
    "utkast": false
  },
  "andringsforfattningar": [
    {
      "andringsforfattningId": 648728,
      "beteckning": "2020:822",
      "anteckningar": "upph. 30 a §; ändr. 2, 28 §§; ny 30 a §",
      "ikraftDateTime": "2020-11-01T00:00:00",
      "ikraftOvergangsbestammelse": false,
      "ikraftDenDagenRegeringenBestammer": false,
      "forarbeten": "direktiv 2008/50/EG",
      "rubrik": "Förordning (2020:822) om ändring i luftkvalitetsförordningen (2010:477)",
      "lopnummer": "822",
      "celexnummer": null,
      "bihangsuppgifterTillAldreGrundforfattningar": null,
      "publiceringsar": "2020",
      "eUdirektiv": true,
      "skapadDateTime": "2026-01-02T16:16:53.0880566",
      "uppdateradDateTime": "2026-01-02T16:17:26.4034226",
      "utkastId": null,
      "publicerad": true,
      "borttagen": false,
      "publiceradDateTime": "2026-01-02T16:17:26.4034225",
      "arkiverad": false,
      "historisk": false,
      "utkast": false
    },
    {
      "andringsforfattningId": 648729,
      "beteckning": "2019:1260",
      "anteckningar": "ändr. 1, 5, 28, 29, 31, 33, 48 §§, bil. 1; ny 50 §",
      "ikraftDateTime": "2020-01-01T00:00:00",
      "ikraftOvergangsbestammelse": false,
      "ikraftDenDagenRegeringenBestammer": false,
      "forarbeten": "direktiv 2008/50/EG",
      "rubrik": "Förordning (2019:1260) om ändring i luftkvalitetsförordningen (2010:477)",
      "lopnummer": "1260",
      "celexnummer": null,
      "bihangsuppgifterTillAldreGrundforfattningar": null,
      "publiceringsar": "2019",
      "eUdirektiv": true,
      "skapadDateTime": "2026-01-02T16:16:53.0880569",
      "uppdateradDateTime": "2026-01-02T16:17:26.4034362",
      "utkastId": null,
      "publicerad": true,
      "borttagen": false,
      "publiceradDateTime": "2026-01-02T16:17:26.4034361",
      "arkiverad": false,
      "historisk": false,
      "utkast": false
    },
    {
      "andringsforfattningId": 648730,
      "beteckning": "2018:2112",
      "anteckningar": "ändr. 1, 33, 35, 36 §§",
      "ikraftDateTime": "2019-01-11T00:00:00",
      "ikraftOvergangsbestammelse": false,
      "ikraftDenDagenRegeringenBestammer": false,
      "forarbeten": null,
      "rubrik": "Förordning (2018:2112) om ändring i luftkvalitetsförordningen (2010:477)",
      "lopnummer": "2112",
      "celexnummer": null,
      "bihangsuppgifterTillAldreGrundforfattningar": null,
      "publiceringsar": "2018",
      "eUdirektiv": false,
      "skapadDateTime": "2026-01-02T16:16:53.0880571",
      "uppdateradDateTime": "2026-01-02T16:17:26.4034436",
      "utkastId": null,
      "publicerad": true,
      "borttagen": false,
      "publiceradDateTime": "2026-01-02T16:17:26.4034435",
      "arkiverad": false,
      "historisk": false,
      "utkast": false
    },
    {
      "andringsforfattningId": 648731,
      "beteckning": "2016:831",
      "anteckningar": "ändr. 49 §",
      "ikraftDateTime": "2016-09-01T00:00:00",
      "ikraftOvergangsbestammelse": false,
      "ikraftDenDagenRegeringenBestammer": false,
      "forarbeten": null,
      "rubrik": "Förordning (2016:831) om ändring i luftkvalitetsförordningen (2010:477)",
      "lopnummer": "831",
      "celexnummer": null,
      "bihangsuppgifterTillAldreGrundforfattningar": null,
      "publiceringsar": "2016",
      "eUdirektiv": false,
      "skapadDateTime": "2026-01-02T16:16:53.0880573",
      "uppdateradDateTime": "2026-01-02T16:17:26.4034504",
      "utkastId": null,
      "publicerad": true,
      "borttagen": false,
      "publiceradDateTime": "2026-01-02T16:17:26.4034503",
      "arkiverad": false,
      "historisk": false,
      "utkast": false
    },
    {
      "andringsforfattningId": 648732,
      "beteckning": "2013:123",
      "anteckningar": "ändr. 1, 21, 22, 23, 24, 26, 27, 37, 48, 49 §§, rubr. närmast före 26, 48 §§; ny 30 a §",
      "ikraftDateTime": "2013-04-16T00:00:00",
      "ikraftOvergangsbestammelse": false,
      "ikraftDenDagenRegeringenBestammer": false,
      "forarbeten": "EUTL335/2011 s86",
      "rubrik": "Förordning (2013:123) om ändring i luftkvalitetsförordningen (2010:477)",
      "lopnummer": "123",
      "celexnummer": "32011D0850",
      "bihangsuppgifterTillAldreGrundforfattningar": null,
      "publiceringsar": "2013",
      "eUdirektiv": false,
      "skapadDateTime": "2026-01-02T16:16:53.0880576",
      "uppdateradDateTime": "2026-01-02T16:17:26.4034559",
      "utkastId": null,
      "publicerad": true,
      "borttagen": false,
      "publiceradDateTime": "2026-01-02T16:17:26.4034558",
      "arkiverad": false,
      "historisk": false,
      "utkast": false
    },
    {
      "andringsforfattningId": 648733,
      "beteckning": "2024:396",
      "anteckningar": "nuvarande 30 a § betecknas 30 b §; ändr. 1, 31, 32, 34 37 §§; nya 30 a, 30 c, 36 a, 37 a §§, rubr. närmast före 30 c §",
      "ikraftDateTime": "2024-07-02T00:00:00",
      "ikraftOvergangsbestammelse": false,
      "ikraftDenDagenRegeringenBestammer": false,
      "forarbeten": "direktiv 2004/107/EG",
      "rubrik": "Förordning (2024:396) om ändring i luftkvalitetsförordningen (2010:477)",
      "lopnummer": "396",
      "celexnummer": null,
      "bihangsuppgifterTillAldreGrundforfattningar": null,
      "publiceringsar": "2024",
      "eUdirektiv": true,
      "skapadDateTime": "2026-01-02T16:16:53.0880579",
      "uppdateradDateTime": "2026-01-02T16:17:26.4034634",
      "utkastId": null,
      "publicerad": true,
      "borttagen": false,
      "publiceradDateTime": "2026-01-02T16:17:26.4034633",
      "arkiverad": false,
      "historisk": false,
      "utkast": false
    },
    {
      "andringsforfattningId": 648734,
      "beteckning": "2025:1132",
      "anteckningar": "ändr. 43, 47 §§",
      "ikraftDateTime": "2026-01-01T00:00:00",
      "ikraftOvergangsbestammelse": false,
      "ikraftDenDagenRegeringenBestammer": false,
      "forarbeten": null,
      "rubrik": "Förordning (2025:1132) om ändring i luftkvalitetsförordningen (2010:477)",
      "lopnummer": "1132",
      "celexnummer": null,
      "bihangsuppgifterTillAldreGrundforfattningar": null,
      "publiceringsar": "2025",
      "eUdirektiv": false,
      "skapadDateTime": "2026-01-02T16:16:53.0880582",
      "uppdateradDateTime": "2026-01-02T16:17:26.4034693",
      "utkastId": null,
      "publicerad": true,
      "borttagen": false,
      "publiceradDateTime": "2026-01-02T16:17:26.4034692",
      "arkiverad": false,
      "historisk": false,
      "utkast": false
    }
  ],
  "skapadDateTime": "2026-01-02T16:16:53.0705159",
  "uppdateradDateTime": "2026-01-02T16:17:26.4029432",
  "publicerad": true,
  "publiceradDateTime": "2026-01-02T16:17:26.402943",
  "arkiverad": false,
  "historisk": false,
  "utkast": false,
  "dokumenttyp": "SFS"
}