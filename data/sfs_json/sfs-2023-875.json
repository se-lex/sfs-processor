{
  "grundforfattningId": 62204,
  "previousId": 58785,
  "beteckning": "2023:875",
  "beteckningSortable": "2023:875",
  "publiceringsar": "2023",
  "lopnummer": "875",
  "rubrik": "Lag (2023:875) om tilläggsskatt",
  "tidsbegransadDateTime": null,
  "upphavdDateTime": null,
  "upphavdOvergangsbestammelse": false,
  "upphavdDenDagenRegeringenBestammer": false,
  "ikraftDateTime": "2024-01-01T00:00:00",
  "ikraftOvergangsbestammelse": true,
  "ikraftDenDagenRegeringenBestammer": false,
  "notis": false,
  "organisation": {
    "organisationId": 0,
    "namn": "Finansdepartementet",
    "enhet": "S1",
    "namnOchEnhet": "Finansdepartementet S1",
    "departementId": 6,
    "myndighetId": null
  },
  "forfattningstypNamn": "Lag",
  "register": {
    "registerInformationId": 62201,
    "forarbeten": "Prop. 2023/24:32, bet. 2023/24:SkU6, rskr. 2023/24:89, direktiv 2022/2523",
    "eUdirektiv": true,
    "forfattningssamling": null,
    "celexnummer": null,
    "taggar": null,
    "overgangsbestammelserVidTidsbegransning": null,
    "skapadDateTime": "2025-12-05T15:13:21.6095883",
    "uppdateradDateTime": "2025-12-09T11:13:50.1400464",
    "utkastId": null,
    "publicerad": true,
    "publiceradDateTime": "2025-12-09T11:13:50.1400446",
    "arkiverad": false,
    "historisk": false,
    "utkast": false
  },
  "fulltext": {
    "fulltextInformationId": 85024,
    "upphavdGenom": null,
    "andringInford": "t.o.m. SFS 2025:1461",
    "omtryck": null,
    "utfardadDateTime": "2023-12-14T00:00:00",
    "ovrigt": "Rättelsesida 2024:1248 har iakttagits.",
    "forfattningstext": "1 kap. Lagens innehåll och tillämpningsområde\r\n\r\n1 § I denna lag finns bestämmelser om tilläggsskatt. \r\nTilläggsskatt utgör en skatt som syftar till att säkerställa \r\nen effektiv minimibeskattning av enheter som ingår i stora \r\nnationella eller multinationella koncerner. Tilläggsskatt ska \r\nbetalas till staten. \r\n\r\n2 § Innehållet i lagen är uppdelat enligt följande:\r\n\r\n- lagens innehåll och tillämpningsområde (1 kap.),\r\n\r\n- definitioner och förklaringar (2 kap.), \r\n\r\n- beräkning av tilläggsskattebeloppet (3 kap.), \r\n\r\n- val, tillkommande tilläggsskattebelopp i vissa fall och \r\njustering av skattekostnad (4 kap.), \r\n\r\n- substansbelopp, verksamhet av begränsad betydelse och \r\ninternationell sjöfartsverksamhet (5 kap.), \r\n\r\n- skattskyldighet för tilläggsskatt (6 kap.), \r\n\r\n- särskilda enheter och transaktioner (7 kap.), och\r\n\r\n- förenklingsregler (8 kap.). Lag (2024:1248).\r\n\r\nLagens tillämpningsområde\r\n\r\n3 § Denna lag ska tillämpas när en svensk koncernenhet ingår i \r\nen koncern som har en årlig intäkt på minst 750 miljoner euro \r\nenligt moderföretagets koncernredovisning under minst två av \r\nde fyra räkenskapsår som föregår det aktuella räkenskapsåret. \r\n\r\nLagen ska inte tillämpas på undantagna enheter. Intäkter för \r\nundantagna enheter ska dock ingå i de intäkter som avses i \r\nförsta stycket. \r\n\r\nOm ett eller flera av de fyra räkenskapsåren är längre eller \r\nkortare än tolv månader, ska beloppsgränsen i första stycket \r\njusteras proportionellt för vart och ett av dessa \r\nräkenskapsår. \r\n\r\n4 § Vid tillämpningen av den beloppsangivelse i euro som finns \r\ni 3 § ska belopp i annan valuta räknas om enligt den \r\ngenomsnittliga växelkursen för december året före det aktuella \r\nräkenskapsåret. Vid omräkningen ska de kurser som fastställs \r\nav Europeiska centralbanken användas. Om Europeiska \r\ncentralbanken inte har fastställt någon kurs för en valuta, \r\nska i stället motsvarande kurs från centralbanken i den stat \r\ndär den aktuella koncernenheten hör hemma användas. \r\n\r\nUndantagna enheter\r\n\r\n5 § Följande enheter är undantagna enheter:\r\n\r\n1. myndighetsenheter,\r\n\r\n2. internationella organisationer,\r\n\r\n3. ideella organisationer,\r\n\r\n4. investeringsfonder som är moderföretag,\r\n\r\n5. fastighetsinvesteringsföretag som är moderföretag,\r\n\r\n6. pensionsfonder, och \r\n\r\n7. investeringsenheter för pensioner.\r\n\r\n6 § Som en undantagen enhet behandlas också en enhet vars \r\nvärde till minst 95 procent ägs av en eller flera sådana \r\nenheter som anges i 5 § 1-6 eller av offentliga organ, om\r\n\r\n1. enheten uteslutande eller så gott som uteslutande bedriver \r\nverksamhet som består i att inneha tillgångar eller investera \r\nmedel till förmån för den eller de undantagna enheterna eller \r\noffentliga organen, eller\r\n\r\n2. enheten uteslutande bedriver verksamhet till stöd för \r\nverksamheten i den eller de undantagna enheterna eller \r\noffentliga organen.\r\n\r\nÄgandet kan vara direkt eller, om samtliga enheter i \r\nägarkedjan är eller ska behandlas som undantagna enheter, \r\nindirekt.\r\n\r\n7 § Som en undantagen enhet behandlas också en enhet vars \r\nvärde till minst 85 procent ägs av en eller flera sådana \r\nenheter som avses i 5 § 1-6 eller av offentliga organ. Detta \r\ngäller dock bara om dess inkomst uteslutande eller så gott som \r\nuteslutande består av sådana utdelningar och andra \r\nvärdeöverföringar eller vinster och förluster som enligt \r\n3 kap. 9 eller 10 § inte ingår i det justerade resultatet.\r\n\r\nÄgandet kan vara direkt eller, om samtliga enheter i \r\nägarkedjan är eller ska behandlas som undantagna enheter, \r\nindirekt.\r\n\r\n7 a § Som en undantagen enhet behandlas också en enhet vars \r\nvärde uteslutande ägs av en eller flera ideella \r\norganisationer, direkt eller indirekt, om\r\n\r\n1. enheten och andra enheter som ingår i samma koncern och som \r\ninte är undantagna enheter enligt 5, 6 eller 7 § har en \r\nsammanlagd årlig intäkt som understiger 750 miljoner euro, och\r\n\r\n2. den sammanlagda årliga intäkten för enheterna i 1 utgör \r\nmindre än 25 procent av koncernens sammanlagda årliga intäkt \r\nenligt moderföretagets koncernredovisning. \r\n\r\nOm räkenskapsåret är längre eller kortare än tolv månader ska \r\nbeloppsgränsen justeras proportionellt. \r\n\r\nVid tillämpningen av den beloppsangivelse i euro som finns i \r\nförsta stycket ska belopp i annan valuta räknas om på det sätt \r\nsom anges i 4 §. Lag (2024:1248).\r\n\r\n8 § En rapporterande enhet kan välja att en enhet som avses i \r\n6 eller 7 § inte ska behandlas som en undantagen enhet. \r\n\r\nEtt sådant val gäller i fem år från och med det räkenskapsår \r\nsom valet avser. Därefter fortsätter valet att gälla, om den \r\nrapporterande enheten inte återkallar valet. Om valet \r\nåterkallas kan ett nytt val enligt första stycket göras först \r\nfem år efter det år som återkallelsen avser.\r\n\r\nFörändringar i koncernen\r\n\r\n9 § Om två eller flera koncerner har slagits samman för att \r\nbilda en ny koncern under något av de fyra räkenskapsår som \r\nnärmast föregår det aktuella räkenskapsåret, ska \r\nbeloppsgränsen i 3 § anses vara uppnådd varje räkenskapsår \r\nföre sammanslagningen för vilket summan av intäkterna i de \r\nenskilda koncernredovisningarna uppgår till minst 750 miljoner \r\neuro.\r\n\r\nOm en enhet som inte ingår i en koncern slås samman med en \r\nenhet eller koncern under det aktuella räkenskapsåret och om \r\nnågon av dessa inte har upprättat en koncernredovisning för \r\nnågot av de fyra räkenskapsår som närmast föregår det aktuella \r\nåret, ska beloppsgränsen i 3 § anses vara uppnådd för varje \r\nräkenskapsår före sammanslagningen för vilket summan av \r\nintäkterna i de enskilda års- eller koncernredovisningarna \r\nuppgår till minst 750 miljoner euro.\r\n\r\nMed slås samman avses att alla eller i huvudsak alla \r\nkoncernenheter i två eller flera separata koncerner ställs \r\nunder gemensam kontroll på ett sådant sätt att de utgör \r\nenheter i en enda koncern eller att en enhet som inte ingår i \r\nnågon koncern ställs under gemensam kontroll med en annan \r\nenhet eller koncern på ett sådant sätt att de utgör enheter i \r\nen enda koncern.\r\n\r\n10 § Om en koncern som omfattades av lagens tillämpningsområde \r\nåret före det aktuella räkenskapsåret delas i två eller flera \r\nnya koncerner, ska beloppsgränsen i 3 § anses vara uppnådd\r\n\r\n- för det räkenskapsår då delningen sker: om summan av \r\nintäkterna i koncernredovisningen för vardera ny koncern för \r\ndet räkenskapsåret uppgår till minst 750 miljoner euro, och\r\n\r\n- för det andra till fjärde räkenskapsåret efter delningen: om \r\nsumman av intäkterna i koncernredovisningen för vardera ny \r\nkoncern uppgår till minst 750 miljoner euro under minst två av \r\ndessa räkenskapsår. \r\n\r\nFörsta stycket gäller i fråga om varje arrangemang där \r\nkoncernenheterna i en koncern delas upp i två eller flera nya \r\nkoncerner och inte längre ingår i samma moderföretags \r\nkoncernredovisning. \r\n\r\nI vilken stat en enhet eller ett fast driftställe hör hemma\r\n\r\nVar en enhet hör hemma\r\n\r\n11 § En enhet som inte omfattas av bestämmelserna i 14 och \r\n15 §§ hör hemma i den stat där den är skattskyldig för \r\nbolagsskatt enligt de regler som gäller i den staten. Detta \r\ngäller dock bara om den rättsliga grunden för \r\nskattskyldigheten är platsen för företagsledning, platsen för \r\nbildande eller annan liknande omständighet.\r\n\r\nOm en enhet inte är skattskyldig för bolagsskatt eller om det \r\nav annan anledning inte är möjligt att avgöra var en enhet hör \r\nhemma med ledning av vad som anges i första stycket, ska \r\nenheten anses höra hemma i den stat där den bildades.\r\n\r\nOm en enhet vid tillämpningen av första stycket anses höra \r\nhemma i mer än en stat, ska frågan om var enheten hör hemma \r\navgöras enligt 12 och 13 §§.\r\n\r\n12 § Om det finns ett tillämpligt skatteavtal mellan staterna \r\nhör en koncernenhet hemma i den stat där den har sin \r\nskatterättsliga hemvist enligt avtalet.\r\n\r\nÄven om det finns ett tillämpligt skatteavtal mellan de \r\nberörda staterna ska bestämmelserna i 13 § tillämpas, om\r\n\r\n1. koncernenhetens skatterättsliga hemvist enligt avtalet ska \r\navgöras genom en ömsesidig överenskommelse mellan behöriga \r\nmyndigheter och någon sådan överenskommelse inte har träffats, \r\neller\r\n\r\n2. avtalet inte leder till att dubbelbeskattning undviks \r\ndärför att koncernenheten har skatterättslig hemvist i båda de \r\nberörda staterna.\r\n\r\n13 § Om det inte finns något tillämpligt skatteavtal, hör en \r\nkoncernenhet hemma i den stat som har påfört högst medräknade \r\nskatter under räkenskapsåret. Skatt som har betalats enligt \r\nett system för beskattning av kontrollerade utländska företag \r\nska inte beaktas.\r\n\r\nOm skatten är lika hög i båda staterna, hör koncernenheten \r\nhemma i den stat där den har det högsta substansbeloppet \r\nenligt 5 kap. 2 §.\r\n\r\nOm beloppet som avses i andra stycket är lika högt i båda \r\nstaterna, ska enheten anses vara statslös eller, om den är ett \r\nmoderföretag, anses höra hemma i den stat där den bildades.\r\n\r\nVar en delägarbeskattad enhet hör hemma\r\n\r\n14 § Delägarbeskattade enheter som är moderföretag eller \r\nskyldiga att tillämpa en huvudregel för tilläggsskatt hör \r\nhemma i den stat där de bildades. Andra delägarbeskattade \r\nenheter är statslösa.\r\n\r\nVar ett fast driftställe hör hemma\r\n\r\n15 § Ett fast driftställe som avses i\r\n\r\n- 7 kap. 17 § 1 hör hemma i den stat där det behandlas som ett \r\nfast driftställe och är skyldigt att betala skatt enligt ett \r\nskatteavtal,\r\n\r\n- 7 kap. 17 § 2 hör hemma i den stat där det är skyldigt att \r\nbetala skatt på överskottet i sin verksamhet,\r\n\r\n- 7 kap. 17 § 3 hör hemma i den stat där det fasta \r\ndriftställets affärsverksamhet bedrivs,\r\n\r\n- 7 kap. 17 § 4 ska behandlas som statslöst.\r\n\r\nEnheter som flyttar under räkenskapsåret\r\n\r\n16 § Om en enhet flyttar under räkenskapsåret ska frågan om \r\nvar den hör hemma avgöras med hänsyn till förhållandena vid \r\nräkenskapsårets ingång.\r\n\r\nUtvidgad tillämpning av huvudregeln för tilläggsskatt\r\n\r\n17 § Om en moderenhet till följd av 12 eller 13 § hör hemma i \r\nen stat där den inte omfattas av en huvudregel för \r\ntilläggsskatt, omfattas enheten av den andra statens \r\nhuvudregel. Detta gäller dock inte om tillämpningen av en \r\nsådan regel inte är tillåten enligt ett tillämpligt \r\nskatteavtal.\r\n\r\nVal av valuta vid beräkningar enligt lagen\r\n\r\n17 a § De beräkningar som ska göras för att bestämma ett \r\ntilläggsskattebelopp ska göras i den valuta som används vid \r\nupprättandet av moderföretagets koncernredovisning \r\n(presentationsvalutan).\r\n\r\nBelopp i annan valuta än presentationsvalutan ska räknas om \r\ntill denna enligt de principer som används för valutaomräkning \r\nvid upprättandet av koncernredovisningen. Lag (2024:1248).\r\n\r\n17 b § Om det justerade resultatet vad avser svensk nationell \r\ntilläggsskatt beräknas enligt 3 kap. 6 §, ska beräkningarna av \r\ntilläggsskatt göras i svenska kronor om samtliga \r\nkoncernenheter använder svenska kronor som redovisningsvaluta.\r\n\r\nOm en eller flera svenska koncernenheter använder euro som \r\nredovisningsvaluta får den rapporterande enheten välja att \r\nberäkna tilläggsskatten antingen i den valuta som används vid \r\nupprättandet av moderföretagets koncernredovisning eller i \r\nsvenska kronor. Vad gäller de koncernenheter som inte har sin \r\nredovisning i den valda valutan, ska omräkning ske enligt de \r\nprinciper som används för valutaomräkning enligt den \r\nredovisningsstandard som används vid beräkningen av \r\ntilläggsskattebeloppet för nationell tilläggsskatt.\r\n\r\nEtt val enligt andra stycket avser samtliga koncernenheter. \r\nEtt sådant val gäller i fem år från och med det räkenskapsår \r\nsom valet avser. Lag (2024:1248).\r\n\r\nFörfarandet \r\n\r\n18 § I skatteförfarandelagen (2011:1244) finns bestämmelser om \r\nförfarandet vid beskattningen.\r\n\r\n2 kap. Definitioner och förklaringar\r\n\r\nVar finns definitioner och förklaringar?\r\n\r\n1 § /Upphör att gälla U:2026-01-01/\r\nI detta kapitel finns definitioner av vissa begrepp samt \r\nförklaringar till hur vissa termer och uttryck används i denna \r\nlag. Det finns definitioner av vissa begrepp och förklaringar \r\ntill hur vissa termer och uttryck används i lagen också i \r\nandra kapitel.\r\n\r\nDefinitioner av följande begrepp samt förklaringar till hur \r\nvissa termer och uttryck används finns i nedan angivna \r\nparagrafer:\r\n\r\nallmänt erkänd redovisningsstandard i 20 § \r\n\r\nasymmetrisk vinst och förlust i utländsk valuta i 3 kap. 13 § \r\n\r\nbalansvärde i 5 kap. 5 § \r\n\r\nbeskattningsår i 24 § \r\n\r\nbestämmande inflytande i 14 § \r\n\r\nbetydande snedvridning av konkurrensen i 3 kap. 7 § \r\n\r\nbokfört nettovärde av materiella tillgångar i 23 § \r\n\r\ndelägarbeskattad enhet i 7 kap. 2 § \r\n\r\ndelägd moderenhet i 13 § \r\n\r\neffektiv skattesats i 3 kap. 37 § \r\n\r\nenhet i 6 § första stycket\r\n\r\nfast driftställe i 7 kap. 17 § \r\n\r\nfastighetsinvesteringsföretag i 40 § \r\n\r\nförsäkringsinvesteringsenhet i 41 § \r\n\r\ngodkänd redovisningsstandard i 21 § \r\n\r\ngodkänt utdelningsskattessystem i 31 § \r\n\r\nhuvudenhet i 7 kap. 18 § \r\n\r\nhuvudregel för tilläggsskatt i 4 § \r\n\r\nhör hemma i 1 kap. 11-16 §§ \r\n\r\nicke kvalificerat imputationsbelopp i 28 § \r\n\r\nicke marknadsmässigt överlåtbart skattetillgodohavande i \r\n29 f § \r\n\r\nideell organisation i 34 § \r\n\r\ninternationell organisation i 33 § \r\n\r\ninvesteringsenhet i 38 § \r\n\r\ninvesteringsenhet för pensioner i 37 § \r\n\r\ninvesteringsfond i 39 § \r\n\r\njusterat resultat i 3 kap. 2 § \r\n\r\njusterad skattekostnad i 3 kap. 23 § \r\n\r\nkompletteringsregel för tilläggsskatt i 5 § \r\n\r\nkoncern i 7 § \r\n\r\nkoncernenhet i 8 § \r\n\r\nkoncernredovisning i 19 § \r\n\r\nkvalificerat imputationsbelopp i 27 § \r\n\r\nkvalificerat skattetillgodohavande i 29 § \r\n\r\nlågbeskattad koncernenhet i 44 § \r\n\r\nlågskattestat i 45 § \r\n\r\nmarknadsmässigt överlåtbart skattetillgodohavande i 29 a-\r\n29 e §§ \r\n\r\nmedräknade skatter i 3 kap. 24-26 §§ \r\n\r\nmellanliggande moderenhet i 12 § \r\n\r\nminimiskattesats i 25 § \r\n\r\nmodellreglerna i 47 § \r\n\r\nmoderenhet i 10 § \r\n\r\nmoderföretag i 11 § \r\n\r\nmyndighetsenhet i 32 § \r\n\r\nnettoskattekostnad i 3 kap. 8 § \r\n\r\noffentligt organ i 6 § tredje stycket\r\n\r\nomorganisering i 7 kap. 59 § \r\n\r\nomvänd hybridenhet i 7 kap. 4 § \r\n\r\npensionsenhet i 35 § \r\n\r\npensionsfond i 36 § \r\n\r\nportföljinnehav i 17 § \r\n\r\nprocentsats för tilläggsskatt i 3 kap. 38 § första stycket\r\n\r\nrapporterande enhet i 43 § \r\n\r\nredovisat resultat i 18 § \r\n\r\nregel om nationell tilläggsskatt i 3 § \r\n\r\nräkenskapsår i 22 § \r\n\r\nskattetransparent enhet i 7 kap. 3 § \r\n\r\nstat i 46 § \r\n\r\nstatslös koncernenhet i 48 § \r\n\r\nsubstansbelopp i 5 kap. 2 § \r\n\r\nsvensk koncernenhet i 9 § \r\n\r\nsystem för beskattning av kontrollerade utländska företag i \r\n26 § \r\n\r\nsystem med avdragsgill utdelning i 7 kap. 66 § \r\n\r\nsärskild uppskjuten skattefordran i 4 kap. 13 § \r\n\r\ntilläggsskatt i 2 § \r\n\r\ntilläggsskattebelopp i 3 kap. 37-39 §§ \r\n\r\ntilläggsskatterapport i 42 § \r\n\r\nundantagna utdelningar i 3 kap. 9 § \r\n\r\nundantagen vinst och förlust avseende ägarintressen i 3 kap. \r\n10 § \r\n\r\nundantagna enheter i 1 kap. 5-8 §§ \r\n\r\nägarenhet i 16 § \r\n\r\nägarintresse i 15 § \r\n\r\növerskjutande vinst i 3 kap. 38 § andra stycket\r\n\r\növrigt skattetillgodohavande i 30 §. Lag (2024:1248).\r\n\r\n1 § /Träder i kraft I:2026-01-01/\r\nI detta kapitel finns definitioner av vissa begrepp samt \r\nförklaringar till hur vissa termer och uttryck används i denna \r\nlag. Det finns definitioner av vissa begrepp och förklaringar \r\ntill hur vissa termer och uttryck används i lagen också i \r\nandra kapitel.\r\n\r\nDefinitioner av följande begrepp samt förklaringar till hur \r\nvissa termer och uttryck används finns i nedan angivna \r\nparagrafer:\r\n\r\nallmänt erkänd redovisningsstandard i 20 § \r\n\r\nasymmetrisk vinst och förlust i utländsk valuta i 3 kap. 13 § \r\n\r\nbalansvärde i 5 kap. 5 § \r\n\r\nbeskattningsår i 24 § \r\n\r\nbestämmande inflytande i 14 § \r\n\r\nbetydande snedvridning av konkurrensen i 3 kap. 7 § \r\n\r\nbokfört nettovärde av materiella tillgångar i 23 § \r\n\r\ndelägarbeskattad enhet i 7 kap. 2 § \r\n\r\ndelägd moderenhet i 13 § \r\n\r\ndotterföretag till ett samriskföretag i 7 kap. 44 § \r\n\r\neffektiv skattesats i 3 kap. 37 § \r\n\r\nenhet i 6 § första stycket\r\n\r\nfast driftställe i 7 kap. 17 § \r\n\r\nfastighetsinvesteringsföretag i 40 § \r\n\r\nförsäkringsinvesteringsenhet i 41 § \r\n\r\ngodkänd redovisningsstandard i 21 § \r\n\r\ngodkänt utdelningsskattessystem i 31 § \r\n\r\nhuvudenhet i 7 kap. 18 § \r\n\r\nhuvudregel för tilläggsskatt i 4 § \r\n\r\nhybridenhet i 41 a § \r\n\r\nhör hemma i 1 kap. 11-16 §§ \r\n\r\nicke kvalificerat imputationsbelopp i 28 § \r\n\r\nicke marknadsmässigt överlåtbart skattetillgodohavande i \r\n29 f § \r\n\r\nideell organisation i 34 § \r\n\r\ninternationell organisation i 33 § \r\n\r\ninvesteringsenhet i 38 § \r\n\r\ninvesteringsenhet för pensioner i 37 § \r\n\r\ninvesteringsfond i 39 § \r\n\r\njusterat resultat i 3 kap. 2 § \r\n\r\njusterad skattekostnad i 3 kap. 23 § \r\n\r\nkompletteringsregel för tilläggsskatt i 5 § \r\n\r\nkoncern i 7 § \r\n\r\nkoncernenhet i 8 § \r\n\r\nkoncernredovisning i 19 § \r\n\r\nkvalificerat imputationsbelopp i 27 § \r\n\r\nkvalificerat skattetillgodohavande i 29 § \r\n\r\nlågbeskattad koncernenhet i 44 § \r\n\r\nlågskattestat i 45 § \r\n\r\nmarknadsmässigt överlåtbart skattetillgodohavande i 29 a-\r\n29 e §§ \r\n\r\nmedräknade skatter i 3 kap. 24-26 §§ \r\n\r\nmellanliggande moderenhet i 12 § \r\n\r\nminimiskattesats i 25 § \r\n\r\nminoritetsägd koncernenhet i 7 kap. 42 § \r\n\r\nmodellreglerna i 47 § \r\n\r\nmoderenhet i 10 § \r\n\r\nmoderföretag i 11 § \r\n\r\nmyndighetsenhet i 32 § \r\n\r\nnettoskattekostnad i 3 kap. 8 § \r\n\r\noffentligt organ i 6 § tredje stycket\r\n\r\nomorganisering i 7 kap. 59 § \r\n\r\nomvänd hybridenhet i 7 kap. 4 § \r\n\r\npensionsenhet i 35 § \r\n\r\npensionsfond i 36 § \r\n\r\nportföljinnehav i 17 § \r\n\r\nprocentsats för tilläggsskatt i 3 kap. 38 § första stycket\r\n\r\nrapporterande enhet i 43 § \r\n\r\nredovisat resultat i 18 § \r\n\r\nregel om nationell tilläggsskatt i 3 § \r\n\r\nräkenskapsår i 22 § \r\n\r\nsamriskföretag i 7 kap. 43 § \r\n\r\nskattetransparent enhet i 7 kap. 3 § \r\n\r\nstat i 46 § \r\n\r\nstatslös koncernenhet i 48 § \r\n\r\nsubstansbelopp i 5 kap. 2 § \r\n\r\nsvensk koncernenhet i 9 § \r\n\r\nsystem för beskattning av kontrollerade utländska företag i 26 \r\n§ \r\n\r\nsystem med avdragsgill utdelning i 7 kap. 66 § \r\n\r\nsärskild uppskjuten skattefordran i 4 kap. 13 § \r\n\r\ntilläggsskatt i 2 § \r\n\r\ntilläggsskattebelopp i 3 kap. 37-39 §§ \r\n\r\ntilläggsskatterapport i 42 § \r\n\r\nundantagna utdelningar i 3 kap. 9 § \r\n\r\nundantagen vinst och förlust avseende ägarintressen i 3 kap. \r\n10 § \r\n\r\nundantagna enheter i 1 kap. 5-8 §§ \r\n\r\nvärdet beträffande tilläggsskatt i 23 a § \r\n\r\nägarenhet i 16 § \r\n\r\nägarintresse i 15 § \r\n\r\növerskjutande vinst i 3 kap. 38 § andra stycket\r\n\r\növrigt skattetillgodohavande i 30 §. Lag (2025:1461).\r\n\r\nTilläggsskatt\r\n\r\nVad som avses med tilläggsskatt\r\n\r\n2 § Med tilläggsskatt avses svensk eller utländsk skatt som \r\nberäknas med stöd av en regel om nationell tilläggsskatt, en \r\nhuvudregel för tilläggsskatt eller en kompletteringsregel för \r\ntilläggsskatt. Vid tillämpningen av en kompletteringsregel för \r\ntilläggsskatt ska även ett belopp som motsvarar skatteeffekten \r\nav ett vägrat avdrag vid inkomstbeskattning anses som sådan \r\nskatt.\r\n\r\nRegel om nationell tilläggsskatt\r\n\r\n3 § Med en regel om nationell tilläggsskatt avses en stats \r\nregelverk som fastställer överskjutande vinster för de \r\nkoncernenheter som hör hemma i den staten och som medför att \r\ndessa överskjutande vinster i staten beskattas med minst \r\nminimiskattesatsen. \r\n\r\nFör att utgöra en regel om nationell tilläggsskatt ska \r\nregelverket vara likvärdigt med och administreras på ett sätt \r\nsom är förenligt med\r\n\r\n1. bestämmelserna i rådets direktiv 2022/2523 av den \r\n14 december 2022 om säkerställande av en global \r\nminimiskattenivå för multinationella koncerner och storskaliga \r\nnationella koncerner i unionen, i den ursprungliga lydelsen, \r\neller \r\n\r\n2. när det gäller en stat utanför Europeiska unionen, \r\nmodellreglerna.\r\n\r\nEtt regelverk ska inte behandlas som en regel om nationell \r\ntilläggsskatt om den stat som har infört regelverket ger \r\nförmåner för att kompensera för regelverket.\r\n\r\nHuvudregel för tilläggsskatt\r\n\r\n4 § Med huvudregel för tilläggsskatt avses en stats regelverk \r\nsom innebär att moderenheter i en koncern beräknar och betalar \r\nsin andel av en tilläggsskatt för lågbeskattade koncernenheter \r\ni koncernen. \r\n\r\nFör att utgöra en huvudregel för tilläggsskatt ska regelverket \r\nvara likvärdigt med och administreras på ett sätt som är \r\nförenligt med\r\n\r\n1. bestämmelserna i rådets direktiv 2022/2523, i den \r\nursprungliga lydelsen, eller \r\n\r\n2. när det gäller en stat utanför Europeiska unionen, \r\nmodellreglerna. \r\n\r\nEtt regelverk ska inte behandlas som en huvudregel för \r\ntilläggsskatt om den stat som har infört regelverket ger \r\nförmåner för att kompensera för regelverket.\r\n\r\nKompletteringsregel för tilläggsskatt\r\n\r\n5 § Med kompletteringsregel för tilläggsskatt avses en stats \r\nregelverk som innebär att staten tar ut sin andel av \r\nkompletterande tilläggsskatt för en koncern. \r\n\r\nFör att utgöra en kompletteringsregel för tilläggsskatt ska \r\nregelverket vara likvärdigt med och administreras på ett sätt \r\nsom är förenligt med\r\n\r\n1. bestämmelserna i rådets direktiv 2022/2523, i den \r\nursprungliga lydelsen, eller\r\n\r\n2. när det gäller en stat utanför Europeiska unionen, \r\nmodellreglerna. \r\n\r\nEtt regelverk ska inte behandlas som en kompletteringsregel \r\nför tilläggsskatt om den stat som har infört regelverket ger \r\nförmåner för att kompensera för regelverket.\r\n\r\nGodkända regelverk för tilläggsskatt\r\n\r\n5 a § En stats regler ska anses uppfylla villkoren i 3-5 §§ \r\nendast om regelverket är godkänt av OECD/G20 Inclusive \r\nFramework on BEPS. Lag (2024:1248).\r\n\r\nKoncern och enheter\r\n\r\nEnheter och offentliga organ\r\n\r\n6 § Med enhet avses en juridisk person eller en annan juridisk \r\nkonstruktion som upprättar särskilda räkenskaper. \r\n\r\nVid tillämpningen av denna lag ska inte offentliga organ anses \r\nvara enheter. \r\n\r\nMed offentliga organ avses staten Sverige, Sveriges riksdag, \r\nSveriges regering, svenska regioner, svenska kommuner och till \r\nnågon av dessa hörande organ, verk och integrerade delar. Med \r\noffentliga organ avses även utländska motsvarigheter.\r\n\r\nKoncern\r\n\r\n7 § Med koncern avses\r\n\r\n1. enheter som är förenade genom ägande eller kontroll på så \r\nsätt att dessa enheters tillgångar, skulder, intäkter, \r\nkostnader och kassaflöden ingår i moderföretagets \r\nkoncernredovisning eller är undantagna från moderföretagets \r\nkoncernredovisning endast på grund av enhetens ringa storlek \r\neller väsentlighet eller på grund av att enheten innehas för \r\nförsäljning, eller\r\n\r\n2. en enhet som har ett eller flera fasta driftställen \r\nförutsatt att enheten inte är en del av en annan koncern i \r\nenlighet med vad som anges i 1.\r\n\r\nKoncernenhet\r\n\r\n8 § Med koncernenhet avses\r\n\r\n1. en enhet som ingår i en koncern, eller\r\n\r\n2. ett fast driftställe till en huvudenhet som ingår i en \r\nkoncern. \r\n\r\nSvensk koncernenhet\r\n\r\n9 § Med svensk koncernenhet avses en koncernenhet som hör \r\nhemma i Sverige enligt bestämmelserna i 1 kap. 11-16 §§.\r\n\r\nModerenhet \r\n\r\n10 § Med moderenhet avses\r\n\r\n1. ett moderföretag som inte är en undantagen enhet,\r\n\r\n2. en mellanliggande moderenhet, eller\r\n\r\n3. en delägd moderenhet.\r\n\r\nModerföretag\r\n\r\n11 § Med moderföretag avses\r\n\r\n1. en enhet som direkt eller indirekt har ett bestämmande \r\ninflytande över en annan enhet och som i sin tur inte direkt \r\neller indirekt ägs av en annan enhet som har ett bestämmande \r\ninflytande över den, eller \r\n\r\n2. huvudenheten i en sådan koncern som avses i 7 § 2.\r\n\r\nEn sådan myndighetsenhet som avses i 32 § andra stycket anses \r\ndock inte vara ett moderföretag även om förutsättningarna i \r\nförsta stycket är uppfyllda. Lag (2024:1248).\r\n\r\nMellanliggande moderenhet\r\n\r\n12 § Med mellanliggande moderenhet avses en koncernenhet som \r\ndirekt eller indirekt har ett ägarintresse i en annan \r\nkoncernenhet i samma koncern och som inte är ett moderföretag, \r\nen delägd moderenhet, ett fast driftställe, en \r\ninvesteringsenhet eller en försäkringsinvesteringsenhet.\r\nLag (2024:1248).\r\n\r\nDelägd moderenhet\r\n\r\n13 § Med delägd moderenhet avses en koncernenhet\r\n\r\n1. där mer än 20 procent av ägarintresset i koncernenhetens \r\nvinst innehas direkt eller indirekt av en eller flera personer \r\nsom inte är koncernenheter i koncernen,\r\n\r\n2. som har ett direkt eller indirekt ägarintresse i en annan \r\nkoncernenhet i koncernen, och \r\n\r\n3. som inte är ett moderföretag, ett fast driftställe, en \r\ninvesteringsenhet eller en försäkringsinvesteringsenhet.\r\nLag (2024:1248).\r\n\r\nÄgande och kontroll\r\n\r\nBestämmande inflytande\r\n\r\n14 § Med bestämmande inflytande avses ett ägarintresse som \r\ninnebär att innehavaren\r\n\r\n1. är skyldig att post-för-post konsolidera en enhets \r\ntillgångar, skulder, intäkter, kostnader och kassaflöden \r\nenligt en allmänt erkänd redovisningsstandard, eller \r\n\r\n2. skulle ha varit skyldig att konsolidera en enhets \r\ntillgångar, skulder, intäkter, kostnader och kassaflöden post-\r\nför-post om innehavaren hade upprättat en koncernredovisning. \r\n\r\nEn huvudenhet anses ha bestämmande inflytande över sitt fasta \r\ndriftställe.\r\n\r\nEn sådan myndighetsenhet som avses i 32 § andra stycket anses \r\ninte ha bestämmande inflytande över en annan enhet.\r\nLag (2024:1248).\r\n\r\nÄgarintresse\r\n\r\n15 § Med ägarintresse avses en sådan rätt till en andel i en \r\nenhets eller ett fast driftställes vinst, eget kapital eller \r\nreserver som har sin grund i ägande eller vad som motsvarar \r\nägande.\r\n\r\nÄgarenhet\r\n\r\n16 § Med ägarenhet avses en koncernenhet som direkt eller \r\nindirekt har ett ägarintresse i en annan koncernenhet i samma \r\nkoncern.\r\n\r\nPortföljinnehav\r\n\r\n17 § Med portföljinnehav avses en koncerns ägarintresse i en \r\nenhet om koncernen vid den tidpunkt då vinst delas ut eller \r\nandelar avyttras har rätt till mindre än tio procent av \r\nvinsten, kapitalet, reserverna eller rösterna.\r\n\r\nRedovisning, resultat och skatt\r\n\r\nRedovisat resultat\r\n\r\n18 § Med redovisat resultat avses koncernenhetens redovisade \r\nresultat justerat i enlighet med de redovisningsprinciper som \r\nmoderföretaget tillämpar eller ska tillämpa vid upprättande av \r\nsin koncernredovisning, dock utan eliminering av \r\nkoncerninterna transaktioner.\r\n\r\nOm det inte skäligen kan krävas att det redovisade resultatet \r\nbestäms enligt första stycket, ska resultatet i stället \r\nberäknas enligt en annan allmänt erkänd redovisningsstandard \r\neller en godkänd redovisningsstandard, dock utan eliminering \r\nav koncerninterna transaktioner, om\r\n\r\n1. enheten upprättar sina räkenskaper enligt dessa alternativa \r\nprinciper, och\r\n\r\n2. uppgifterna i redovisningen är tillförlitliga.\r\n\r\nResultatet enligt andra stycket ska justeras om tillämpningen \r\nav en redovisningsprincip eller redovisningsstandard på en \r\nintäktspost, kostnadspost eller transaktion leder till \r\npermanenta skillnader i förhållande till resultatet enligt \r\nförsta stycket som överstiger en miljon euro. Vid \r\ntillämpningen av beloppsangivelsen i euro ska belopp i annan \r\nvaluta räknas om på det sätt som anges i 1 kap. 4 §.\r\n\r\nKoncernredovisning\r\n\r\n19 § Med koncernredovisning avses\r\n\r\n1. en enhets redovisning som upprättats enligt en allmänt \r\nerkänd redovisningsstandard och i vilken tillgångar, skulder, \r\nintäkter, kostnader och kassaflöden hos enheten och eventuella \r\nenheter som den har ett bestämmande inflytande över redovisas \r\nsom en enda ekonomisk enhet,\r\n\r\n2. den redovisning som en enhet i en koncern som avses i 7 § 2 \r\nupprättar enligt en allmänt erkänd redovisningsstandard,\r\n\r\n3. räkenskaper som upprättats av ett moderföretag, men inte \r\nenligt en allmänt erkänd redovisningsstandard, och som senare \r\nhar justerats för att förhindra eventuell betydande \r\nsnedvridning av konkurrensen, eller\r\n\r\n4. om moderföretaget inte upprättar räkenskaper enligt 1, 2 \r\neller 3, de räkenskaper som skulle ha upprättats om \r\nmoderföretaget var skyldigt att göra det enligt\r\n\r\na) en allmänt erkänd redovisningsstandard, eller\r\n\r\nb) en annan redovisningsstandard under förutsättning att \r\nräkenskaperna har justerats för att förhindra eventuell \r\nbetydande snedvridning av konkurrensen.\r\n\r\nAllmänt erkänd redovisningsstandard\r\n\r\n20 § Med allmänt erkänd redovisningsstandard avses följande \r\nredovisningsstandarder: \r\n\r\n- International Financial Reporting Standards (IFRS) som \r\nantagits av International Accounting Standards Board,\r\n\r\n- IFRS som antagits av unionen i enlighet med \r\nEuropaparlamentets och rådets förordning (EG) nr 1606/2002 om \r\ntillämpning av internationella redovisningsstandarder, eller\r\n\r\n- de allmänt erkända redovisningsprinciperna i Australien, \r\nBrasilien, Kanada, medlemsstaterna i Europeiska unionen, \r\nstaterna inom Europeiska ekonomiska samarbetsområdet, Hongkong \r\n(Kina), Japan, Mexiko, Nya Zeeland, Folkrepubliken Kina, \r\nRepubliken Indien, Republiken Korea, Ryssland, Singapore, \r\nSchweiz, Förenade kungariket och Amerikas förenta stater.\r\n\r\nGodkänd redovisningsstandard\r\n\r\n21 § Med godkänd redovisningsstandard avses allmänt erkända \r\nredovisningsprinciper som är tillåtna av ett godkänt \r\nredovisningsorgan i den stat där enheten hör hemma.\r\n\r\nEtt godkänt redovisningsorgan är det organ i en stat som har \r\nrättslig behörighet att föreskriva, fastställa eller godta \r\nredovisningsstandarder.\r\n\r\nRäkenskapsår\r\n\r\n22 § Med räkenskapsår avses den redovisningsperiod för vilken \r\nmoderföretaget i en koncern upprättar sin koncernredovisning.\r\n\r\nOm moderföretaget inte upprättar en koncernredovisning avses \r\nmed räkenskapsår i stället kalenderår.\r\n\r\nBokfört nettovärde av materiella tillgångar\r\n\r\n23 § Med bokfört nettovärde av materiella tillgångar avses \r\ngenomsnittet av de materiella tillgångarnas värde i \r\nårsredovisningen vid räkenskapsårets ingång och utgång efter \r\natt hänsyn tagits till ackumulerade avskrivningar, \r\nvärdeminskningar och nedskrivningar.\r\n\r\n/Rubriken träder i kraft I:2026-01-01/\r\nVärdet beträffande tilläggsskatt\r\n\r\n23 a § /Träder i kraft I:2026-01-01/\r\nMed värdet beträffande tilläggsskatt avses det värde \r\nsom tillgångar, skulder, intäkter eller kostnader tas upp till \r\nvid beräkning av det justerade resultatet. Lag (2025:1461).\r\n\r\nBeskattningsår\r\n\r\n24 § Med beskattningsår avses det år som motsvarar \r\nmoderföretagets räkenskapsår.\r\n\r\nMinimiskattesats\r\n\r\n25 § Med minimiskattesats avses en skattesats om 15 procent.\r\n\r\nSystem för beskattning av kontrollerade utländska företag\r\n\r\n26 § Med system för beskattning av kontrollerade utländska \r\nföretag avses skatteregler, med undantag för en huvudregel som \r\navses i 4 §, som innebär att den som direkt eller indirekt \r\näger andelar i en utländsk enhet eller ett fast driftställes \r\nhuvudenhet är skattskyldig för sin andel av eller hela den \r\nutländska koncernenhetens inkomst, oavsett om den delas ut \r\neller inte.\r\n\r\nKvalificerat imputationsbelopp\r\n\r\n27 § Med kvalificerat imputationsbelopp avses medräknad skatt \r\nsom är betald av eller påförd en koncernenhet och som kan \r\nåterbetalas till eller avräknas hos den som faktiskt har rätt \r\ntill utdelning från enheten, om sådan återbetalning eller \r\navräkning medges \r\n\r\n1. i en annan stat än den som påförde den medräknade skatten,\r\n\r\n2. den mottagare som faktiskt har rätt till utdelningen och \r\nutdelningen beskattas minst med minimiskattesatsen enligt den \r\nnationella lagstiftningen i den stat där den medräknade \r\nskatten påfördes,\r\n\r\n3. en fysisk person som faktiskt har rätt till utdelningen och \r\nsom har hemvist i den stat där den medräknade skatten påfördes \r\noch utdelningen beskattas minst med den allmänt gällande \r\ninkomstskattesatsen, eller\r\n\r\n4. en myndighetsenhet, ett offentligt organ, en internationell \r\norganisation, en ideell organisation, en pensionsenhet, en \r\ninvesteringsenhet som inte ingår i koncernen, eller till ett \r\nlivförsäkringsbolag i den mån utdelningen erhålls i samband \r\nmed inhemsk pensionsenhetsverksamhet och beskattas på liknande \r\nsätt som en utdelning som erhålls av en pensionsenhet.\r\n\r\nI fråga om en ideell organisation, en pensionsenhet, en \r\ninvesteringsenhet och ett livförsäkringsbolag gäller första \r\nstycket 4 bara om den stat som påfört de medräknade skatterna \r\när den stat där \r\n\r\n- den ideella organisationen eller pensionsenheten inrättats \r\noch förvaltas, \r\n\r\n- investeringsenheten bildats och regleras, eller \r\n\r\n- livförsäkringsbolaget hör hemma. \r\n\r\nI fråga om medräknad skatt som är betald av eller påförd ett \r\nfast driftställe avses sådan utdelning som huvudenheten \r\nlämnat.\r\n\r\nIcke kvalificerat imputationsbelopp\r\n\r\n28 § Med icke kvalificerat imputationsbelopp avses skatt som \r\ninte uppfyller kriterierna i 27 § och som betalas av eller \r\npåförs en koncernenhet och som\r\n\r\n1. återbetalas vid utdelningstillfället till den som har rätt \r\ntill utdelningen från koncernenheten, \r\n\r\n2. avräknas hos den som har rätt till utdelningen mot skatt på \r\nannan inkomst än utdelningen, eller \r\n\r\n3. återbetalas till det utdelande bolaget vid utdelning till \r\ndess ägare.\r\n\r\nKvalificerat skattetillgodohavande\r\n\r\n29 § Med kvalificerat skattetillgodohavande avses\r\n\r\n1. ett anspråk på återbetalning (skattetillgodohavande) som är \r\nutformat på ett sådant sätt att det ska betalas kontant eller \r\npå något motsvarande sätt till en koncernenhet inom fyra år \r\nfrån den dag då koncernenheten har rätt att erhålla \r\nbetalningen enligt lagstiftningen i den stat som beviljar \r\ndetta, eller\r\n\r\n2. om skattetillgodohavandet delvis återbetalas, den del av \r\nskattetillgodohavandet som ska betalas kontant eller på något \r\nmotsvarande sätt till en koncernenhet inom fyra år från den \r\ndag då koncernenheten har rätt att erhålla detta belopp.\r\n\r\nEtt kvalificerat skattetillgodohavande ska inte omfatta något \r\nskattebelopp som kan avräknas eller återbetalas på grundval av \r\nett imputationsbelopp enligt 27 eller 28 §.\r\n\r\nMarknadsmässigt överlåtbart skattetillgodohavande\r\n\r\n29 a § Med marknadsmässigt överlåtbart skattetillgodohavande \r\navses ett tillgodohavande\r\n\r\n1. som inte är ett kvalificerat skattetillgodohavande,\r\n\r\n2. som ger innehavaren en rätt att minska sin kostnad avseende \r\nmedräknade skatter i den stat som beviljar tillgodohavandet, \r\n\r\n3. som uppfyller kriteriet om överlåtbarhet i 29 b §, och\r\n\r\n4. vars överlåtbarhet uppfyller kriteriet om marknadsmässighet \r\ni 29 c §. Lag (2024:1248).\r\n\r\n29 b § För en koncernenhet för vilken ett \r\nskattetillgodohavande har beviljats är kriteriet om \r\növerlåtbarhet uppfyllt om tillgodohavandet kan överlåtas till \r\nnågon som inte är närstående enligt 29 e § under det \r\nräkenskapsår då tillgodohavandet uppkommer (uppkomståret) \r\neller inom 15 månader från uppkomstårets utgång.\r\n\r\nFör ett företag som har förvärvat ett skattetillgodohavande är \r\nkriteriet om överlåtbarhet uppfyllt om tillgodohavandet kan \r\növerlåtas vidare till någon som inte är närstående enligt \r\n29 e § under det räkenskapsår då det förvärvades. Rätten att \r\növerlåta tillgodohavandet vidare får inte vara mer begränsad \r\nän vad som gällde för det företag för vilket tillgodohavandet \r\nbeviljades. Lag (2024:1248).\r\n\r\n29 c § För en koncernenhet för vilken ett \r\nskattetillgodohavande har beviljats är kriteriet om \r\nmarknadsmässighet uppfyllt om tillgodohavandet överlåts till \r\nnågon som inte är närstående enligt 29 e § inom 15 månader \r\nfrån uppkomstårets utgång för ett pris som minst uppgår till \r\ndet lägsta marknadsmässiga priset enligt 29 d §. Kriteriet är \r\nuppfyllt även om tillgodohavandet inte har överlåtits eller \r\nhar överlåtits till en närstående part, om liknande \r\ntillgodohavanden är föremål för handel mellan oberoende parter \r\ninom 15 månader från uppkomstårets utgång för ett pris som \r\nminst uppgår till det lägsta marknadsmässiga priset enligt \r\n29 d §.\r\n\r\nFör ett företag som har förvärvat ett skattetillgodohavande är \r\nkriteriet om marknadsmässighet uppfyllt om tillgodohavandet \r\nhar förvärvats från en part som inte är närstående enligt \r\n29 e § för ett pris som minst uppgår till det lägsta \r\nmarknadsmässiga priset enligt 29 d §. Lag (2024:1248).\r\n\r\n29 d § Det lägsta marknadsmässiga priset motsvarar 80 procent \r\nav nuvärdet av den skatteminskning enligt 29 a § 2 som ännu \r\ninte har utnyttjats.\r\n\r\nNuvärdet ska beräknas med hänsyn till\r\n\r\n1. räntan på ett skuldinstrument utgivet av den stat som \r\nbeviljat skattetillgodohavandet, med samma löptid upp till fem \r\når och utgivet under det år tillgodohavandet överläts eller, \r\nom tillgodohavandet inte har överlåtits, under uppkomståret, \r\noch \r\n\r\n2. det maximala belopp som skatten kan minskas med varje år \r\nenligt villkoren för tillgodohavandet. Lag (2024:1248).\r\n\r\n29 e § Vid tillämpningen av 29 b och 29 c §§ ska bedömningen \r\nav om två företag är närstående göras i enlighet med artikel \r\n5.8 i OECD:s modellavtal för skatter på inkomst och \r\nförmögenhet. Lag (2024:1248).\r\n\r\nIcke marknadsmässigt överlåtbart skattetillgodohavande\r\n\r\n29 f § Med icke marknadsmässigt överlåtbart \r\nskattetillgodohavande avses ett skattetillgodohavande som inte \r\när ett kvalificerat skattetillgodohavande och som\r\n\r\n- om det innehas av det företag för vilket det beviljades, \r\nuppfyller kriteriet om överlåtbarhet i 29 b § och inte är ett \r\nmarknadsmässigt överlåtbart skattetillgodohavande enligt \r\n29 a §, eller\r\n\r\n- om det innehas av ett företag som har förvärvat \r\ntillgodohavandet, inte är ett marknadsmässigt överlåtbart \r\nskattetillgodohavande enligt 29 a §. Lag (2024:1248).\r\n\r\nÖvrigt skattetillgodohavande\r\n\r\n30 § Med övrigt skattetillgodohavande avses ett anspråk på \r\nåterbetalning som inte omfattas av 29, 29 a eller 29 f §.\r\nLag (2024:1248).\r\n\r\nGodkänt utdelningsskattessystem\r\n\r\n31 § Med godkänt utdelningsskattesystem avses ett \r\nbolagsskattesystem som\r\n\r\n1. leder till skatt på vinst bara när sådan vinst delas ut \r\neller anses vara utdelad till aktieägarna, eller när företaget \r\nhar vissa andra kostnader än rörelsekostnader,\r\n\r\n2. innebär att skatt tas ut utifrån en skattesats som är lika \r\nmed eller högre än minimiskattesatsen, och\r\n\r\n3. var i kraft senast den 1 juli 2021.\r\n\r\nSärskilda subjekt\r\n\r\nMyndighetsenhet\r\n\r\n32 § Med myndighetsenhet avses en enhet\r\n\r\n1. som helt och hållet ägs av ett offentligt organ, \r\n\r\n2. som inte bedriver handel eller näringsverksamhet och som \r\nhar som huvudsakligt ändamål att fullgöra offentliga \r\nförvaltningsuppgifter,\r\n\r\n3. som är redovisningsskyldig inför det offentliga organet för \r\nsitt övergripande resultat och som årligen rapporterar in \r\nuppgifter till detta, \r\n\r\n4. vars nettoinkomster, om dessa fördelas, endast tillgodogörs \r\ndet offentliga organet utan att någon del av nettoinkomsterna \r\nfördelas till förmån för någon privatperson, och\r\n\r\n5. vars tillgångar tillfaller det offentliga organet vid \r\nupplösning.\r\n\r\nMed myndighetsenhet avses också en enhet som uppfyller \r\nkriterierna i första stycket men som i stället för det ändamål \r\nsom anges i första stycket 2 har som huvudsakligt ändamål att \r\nförvalta eller investera det offentliga organets tillgångar \r\ngenom att göra och inneha investeringar, förvalta tillgångar \r\noch bedriva därmed sammanhängande investeringsverksamhet till \r\nförmån för det offentliga organets tillgångar. Lag (2024:1248).\r\n\r\nInternationell organisation\r\n\r\n33 § Med internationell organisation avses en mellanstatlig \r\neller överstatlig organisation\r\n\r\n1. som har bildats enligt en överenskommelse mellan \r\nhuvudsakligen stater,\r\n\r\n2. som har ett gällande värdlandsavtal eller annan \r\növerenskommelse om immunitet och privilegier med den stat där \r\norganisationen är etablerad, och\r\n\r\n3. vars inkomster enligt lag eller organisationens styrande \r\ndokument inte gynnar privatpersoner.\r\n\r\nMed internationell organisation avses även en institution \r\neller ett organ som ägs helt av en internationell organisation \r\nenligt första stycket.\r\n\r\nIdeell organisation\r\n\r\n34 § Med ideell organisation avses en enhet som uppfyller \r\nsamtliga följande kriterier:\r\n\r\n1. den har etablerats och är verksam i den stat där den har \r\nhemvist och\r\n\r\na) dess ändamål avser uteslutande religion, välgörenhet, \r\nvetenskap, konst, kultur, idrott, utbildning eller liknande \r\nändamål, eller\r\n\r\nb) den är en yrkesorganisation, branschorganisation, \r\nhandelskammare, arbetstagarorganisation, jord- eller \r\nträdgårdsbruksorganisation, medborgarorganisation eller en \r\norganisation som uteslutande verkar för att främja social \r\nvälfärd,\r\n\r\n2. dess inkomster är i väsentlig mån befriade från \r\ninkomstskatt i den stat där den har hemvist,\r\n\r\n3. den har inte några ägare eller medlemmar med ägar- eller \r\nvinstintressen i enhetens intäkter eller tillgångar,\r\n\r\n4. dess intäkter eller tillgångar får inte delas ut eller \r\nanvändas till förmån för privatpersoner eller enheter vars \r\nändamål inte avser välgörenhet, annat än\r\n\r\na) som en följd av att enheten fullföljer de ändamål som anges \r\ni 1,\r\n\r\nb) som skälig ersättning för utförda tjänster eller användning \r\nav egendom eller kapital, eller\r\n\r\nc) som betalning som motsvarar skäligt marknadsvärde för \r\negendom som enheten har förvärvat, \r\n\r\n5. dess tillgångar tillfaller eller återförs till en annan \r\nideell organisation eller till ett offentligt organ i staten \r\ndär enheten har hemvist vid dess upphörande, likvidation eller \r\nupplösning, och\r\n\r\n6. den bedriver inte handel eller annan verksamhet som inte \r\nhar direkt samband med de ändamål för vilka den etablerades.\r\n\r\nPensionsenhet\r\n\r\n35 § Med pensionsenhet avses en pensionsfond eller en \r\ninvesteringsenhet för pensioner.\r\n\r\nPensionsfond\r\n\r\n36 § Med pensionsfond avses en enhet som är etablerad i en \r\nstat och vars verksamhet i staten uteslutande eller så gott \r\nsom uteslutande består i att administrera eller tillhandahålla \r\npensionsförmåner och kompletterande förmåner till enskilda i \r\nden staten.\r\n\r\nSom ytterligare förutsättning gäller \r\n\r\n1. att enheten är reglerad som en sådan i den staten, eller \r\n\r\n2. att förmånerna är tryggade och finansieras av en samling av \r\ntillgångar som förvaltas för att säkerställa att förmånerna \r\nfullgörs om den som lämnat pensionsutfästelsen blir insolvent.\r\n\r\nInvesteringsenhet för pensioner\r\n\r\n37 § Med investeringsenhet för pensioner avses en enhet som är \r\netablerad för och som uteslutande eller så gott som \r\nuteslutande bedriver verksamhet för att\r\n\r\n1. investera medel till förmån för en pensionsfond, eller \r\n\r\n2. stödja verksamhet som bedrivs av en pensionsfond i samma \r\nkoncern.\r\n\r\nInvesteringsenhet\r\n\r\n38 § Med investeringsenhet avses en investeringsfond eller ett \r\nfastighetsinvesteringsföretag. \r\n\r\nMed investeringsenhet avses också en enhet som till minst 95 \r\nprocent ägs av en eller flera investeringsfonder eller \r\nfastighetsinvesteringsföretag och som uteslutande eller så \r\ngott som uteslutande bedriver verksamhet som består i att \r\ninneha tillgångar eller investera medel till förmån för \r\nägaren. Ett indirekt ägarförhållande jämställs med ett direkt \r\nägande om samtliga enheter i ägarkedjan är investeringsfonder \r\neller fastighetsinvesteringsföretag.\r\n\r\nMed investeringsenhet avses vidare en enhet vars värde till \r\nminst 85 procent ägs av investeringsfonder eller \r\nfastighetsinvesteringsföretag. Detta gäller dock bara om dess \r\ninkomst uteslutande eller så gott som uteslutande består av \r\nsådana utdelningar och andra värdeöverföringar eller vinster \r\noch förluster som enligt 3 kap. 9 eller 10 § inte ingår i det \r\njusterade resultatet.\r\n\r\nInvesteringsfond\r\n\r\n39 § Med investeringsfond avses en enhet eller en annan \r\njuridisk konstruktion\r\n\r\n1. som är utformad för gemensam förvaltning av ett antal från \r\nvarandra fristående investerares tillgångar,\r\n\r\n2. som investerar i enlighet med en fastställd \r\ninvesteringspolicy,\r\n\r\n3. som gör det möjligt för investerare att minska \r\ntransaktions-, forsknings- och analyskostnader eller sprida \r\nrisker kollektivt,\r\n\r\n4. som huvudsakligen är utformad för att generera avkastning \r\neller vinst på investeringar, eller att skydda mot en särskild \r\neller allmän händelse eller effekt,\r\n\r\n5. vars investerare har rätt till avkastning från fondens \r\ntillgångar eller intäkter från dessa tillgångar, på grundval \r\nav deras respektive bidrag,\r\n\r\n6. som omfattas av ett regelverk för investeringsverksamhet, \r\ninbegripet relevanta bestämmelser om penningtvätt och \r\ninvesterarskydd, i den stat där den är etablerad eller \r\nförvaltas, eller vars ledning omfattas av ett sådant \r\nregelverk, och\r\n\r\n7. som förvaltas av yrkesverksamma förvaltare för \r\ninvesterarnas räkning.\r\n\r\nFastighetsinvesteringsföretag\r\n\r\n40 § Med fastighetsinvesteringsföretag avses en enhet \r\n\r\n- som har ett stort antal delägare, \r\n\r\n- som huvudsakligen innehar fast egendom, och \r\n\r\n- vars inkomst endast beskattas i ett led, antingen i enheten \r\neller hos delägarna, senast ett år efter räkenskapsårets \r\nutgång.\r\n\r\nFörsäkringsinvesteringsenhet\r\n\r\n41 § Med försäkringsinvesteringsenhet avses en enhet som\r\n\r\n1. har etablerats med anledning av skyldigheter enligt ett \r\nförsäkrings- eller livränteavtal, \r\n\r\n2. uteslutande ägs av en eller flera enheter inom samma \r\nkoncern, vilka är föremål för lagstiftning avseende \r\nförsäkringsföretag i den stat där \r\nförsäkringsinvesteringsenheten hör hemma, och \r\n\r\n3. i övrigt uppfyller villkoren för att utgöra antingen en \r\ninvesteringsfond enligt 39 § eller ett \r\nfastighetsinvesteringsföretag enligt 40 §.\r\n\r\n/Rubriken träder i kraft I:2026-01-01/\r\nHybridenhet\r\n\r\n41 a § /Träder i kraft I:2026-01-01/\r\nMed hybridenhet avses en enhet som\r\n\r\n1. är skattskyldig för inkomstskatt i den stat där den hör \r\nhemma till den del dess delägare är skattskyldiga för enhetens \r\nintäkter, kostnader, vinst eller förlust i den stat där \r\nvardera delägaren hör hemma enligt lagstiftningen där, eller\r\n\r\n2. hör hemma i en stat utan bolagsskattesystem, till den del \r\ndess delägare är skattskyldiga för enhetens intäkter, \r\nkostnader, vinst eller förlust i den stat där vardera \r\ndelägaren hör hemma enligt lagstiftningen där och enheten inte \r\när en skattetransparent enhet enligt 7 kap. 3 § andra stycket.\r\nLag (2025:1461).\r\n\r\nFörfarande \r\n\r\nTilläggsskatterapport\r\n\r\n42 § Med tilläggsskatterapport avses en sådan \r\ntilläggsskatterapport som ska lämnas enligt 33 d kap. \r\nskatteförfarandelagen (2011:1244).\r\n\r\nRapporterande enhet\r\n\r\n43 § Med rapporterande enhet avses en enhet som lämnar \r\ntilläggsskatterapport.\r\n\r\nÖvrigt\r\n\r\nLågbeskattad koncernenhet\r\n\r\n44 § Med lågbeskattad koncernenhet avses\r\n\r\n1. en koncernenhet som hör hemma i en lågskattestat, eller\r\n\r\n2. en koncernenhet som är statslös och har ett positivt \r\njusterat resultat och en effektiv skattesats som är lägre än \r\nminimiskattesatsen.\r\n\r\nEn koncernenhet anses alltid vara lågbeskattad om tillkommande \r\ntilläggsskatt har fördelats till koncernenheten enligt 3 kap. \r\n40 och 41 §§ eller 4 kap. 19 §. \r\n\r\nLågskattestat\r\n\r\n45 § Med lågskattestat avses, i fråga om en koncern, en stat \r\ndär koncernen har\r\n\r\n1. en justerad vinst, och \r\n\r\n2. en effektiv skattesats som är lägre än minimiskattesatsen.\r\n\r\nStat\r\n\r\n46 § Med stat avses även jurisdiktion. \r\n\r\nModellreglerna\r\n\r\n47 § Med modellreglerna avses the Tax Challenges Arising from \r\nthe Digitalisation of the Economy Global Anti-Base Erosion \r\nModel Rules (Pillar Two) antagna av OECD/G20 Inclusive \r\nFramework on BEPS den 14 december 2021. \r\n\r\nStatslös koncernenhet\r\n\r\n48 § Med statslös koncernenhet avses en koncernenhet som inte \r\nhör hemma i en stat enligt 1 kap. 13-15 §§.\r\n\r\n3 kap. Beräkning av tilläggsskattebeloppet\r\n\r\n1 § I detta kapitel finns bestämmelser om\r\n\r\n- beräkning av det justerade resultatet (2-22 §§ ),\r\n\r\n- beräkning av justerad skattekostnad (23-36 §§ ), och \r\n\r\n- beräkning av tilläggsskattebelopp (37-42 §§ ).\r\nLag (2024:1248).\r\n\r\nBeräkning av det justerade resultatet\r\n\r\nHuvudprinciper för beräkning\r\n\r\n2 § En koncernenhets justerade resultat är det resultat som \r\nenheten har eller skulle ha redovisat enligt räkenskaper som \r\nupprättats med ledning av de redovisningsprinciper som \r\ntillämpas i dess moderföretags koncernredovisning enligt en \r\nallmänt erkänd redovisningsstandard \r\n\r\n- utan hänsyn till elimineringar för koncerninterna \r\ntransaktioner, och\r\n\r\n- med justeringar enligt 8-22 §§.\r\n\r\nI 4, 5 och 7 kap. finns ytterligare bestämmelser som kan \r\npåverka det justerade resultatet. I 7 kap. 50 § finns en \r\nbestämmelse om de värden som resultatberäkningen ska baseras \r\npå för förvärvade enheter. \r\n\r\nModerföretagets koncernredovisning är inte upprättad enligt en \r\nallmänt erkänd redovisningsstandard\r\n\r\n3 § Om koncernredovisningen för en koncernenhets moderföretag \r\ninte är upprättad enligt en allmänt erkänd \r\nredovisningsstandard gäller följande. Koncernenhetens resultat \r\nenligt 2 § ska bestämmas på grundval av de \r\nredovisningsprinciper som moderföretaget har tillämpat i sina \r\nräkenskaper enligt 2 kap. 19 § 3. Om detta resultat har \r\npåverkats av skillnaderna mellan de tillämpade \r\nredovisningsprinciperna och en allmänt erkänd \r\nredovisningsstandard, ska det justeras så att skillnaderna \r\ninte leder till någon betydande snedvridning av konkurrensen. \r\n\r\nModerföretaget upprättar inte någon koncernredovisning\r\n\r\n4 § Om en koncernenhets moderföretag inte har upprättat någon \r\nkoncernredovisning enligt 2 kap. 19 § 1-3 gäller följande. \r\nKoncernenhetens resultat enligt 2 § ska bestämmas på grundval \r\nav redovisningsprinciperna i en allmänt erkänd \r\nredovisningsstandard.\r\n\r\nResultatet får även bestämmas enligt redovisningsprinciperna i \r\nen godkänd redovisningsstandard. Om detta resultat har \r\npåverkats av skillnaderna mellan de tillämpade \r\nredovisningsprinciperna och en allmänt erkänd \r\nredovisningsstandard, ska det justeras så att skillnaderna \r\ninte leder till någon betydande snedvridning av konkurrensen. \r\n\r\nAlternativregel för beräkningen \r\n\r\n5 § Beräkningen av det justerade resultatet enligt 2 § får i \r\nstället för vad som sägs i den paragrafen utgå från en annan \r\nallmänt erkänd redovisningsstandard eller en godkänd \r\nredovisningsstandard, om\r\n\r\n1. det inte skäligen kan krävas att resultatet bestäms med \r\nledning av moderföretagets redovisningsprinciper,\r\n\r\n2. enheten upprättar sina räkenskaper enligt dessa alternativa \r\nprinciper, och\r\n\r\n3. uppgifterna i redovisningen är tillförlitliga. \r\n\r\nOm en tillämpning av en sådan redovisningsstandard som avses i \r\nförsta stycket på en intäktspost, kostnadspost eller annan \r\ntransaktion leder till en permanent avvikelse i resultatet i \r\nförhållande till ett resultat, beräknat enligt 2 §, och denna \r\navvikelse överstiger en miljon euro, ska resultatet justeras. \r\n\r\nVid tillämpningen av den beloppsangivelse i euro som finns i \r\nandra stycket ska belopp i annan valuta räknas om på det sätt \r\nsom anges i 1 kap. 4 §.\r\n\r\nSärskild regel för beräkningen av nationell tilläggsskatt\r\n\r\n6 § Vid bestämmandet av svensk nationell tilläggsskatt gäller \r\natt beräkningen av det justerade resultatet för svenska \r\nkoncernenheter i en koncern ska utgå från en nationell \r\nredovisningsstandard, i stället för vad som framgår av 2-5 §§.\r\nLag (2024:1248).\r\n\r\n6 a § Med en nationell redovisningsstandard avses en allmänt \r\nerkänd redovisningsstandard eller godkänd \r\nredovisningsstandard. Detta förutsätter dock\r\n\r\n1. att redovisningsstandarden är tillåten enligt lag eller \r\ngodkänd av ett godkänt redovisningsorgan i Sverige,\r\n\r\n2. att det följer av lag att alla koncernenheter ska upprätta \r\nredovisning eller att deras redovisning ska vara föremål för \r\nextern revision, och \r\n\r\n3. att alla svenska koncernenheter i koncernen använder samma \r\nredovisningsstandard och har samma räkenskapsår som det \r\nräkenskapsår som gäller för moderföretagets \r\nkoncernredovisning. Lag (2024:1248).\r\n\r\n6 b § Om beräkningen enligt 6 § utgår från en godkänd \r\nredovisningsstandard ska resultatet justeras för att förhindra \r\nen betydande snedvridning av konkurrensen enligt 7 §.\r\nLag (2024:1248).\r\n\r\nBetydande snedvridning av konkurrensen\r\n\r\n7 § En betydande snedvridning av konkurrensen anses uppstå om \r\ntillämpningen av en särskild princip eller ett särskilt \r\nförfarande enligt en godkänd redovisningsstandard för \r\nkoncernen som helhet leder till skillnader som uppgår till mer \r\nän 75 miljoner euro under ett räkenskapsår vid en jämförelse \r\nmed tillämpning av motsvarande princip eller förfarande enligt \r\nIFRS som antagits av International Accounting Standards Board, \r\neller IFRS som antagits av unionen i enlighet med förordning \r\n(EG) nr 1606/2002. \r\n\r\nVid tillämpningen av den beloppsangivelse i euro som finns i \r\nförsta stycket ska belopp i annan valuta räknas om på det sätt \r\nsom anges i 1 kap. 4 §.\r\n\r\nNettoskattekostnad\r\n\r\n8 § Resultatet ska justeras så att det inte påverkas av \r\nnettoskattekostnaderna.\r\n\r\nMed nettoskattekostnaderna avses nettoposten av\r\n\r\n1. aktuella och uppskjutna medräknade skatter som har \r\nkostnadsförts, inklusive medräknade skatter avseende inkomster \r\nsom är undantagna vid beräkningen av det justerade resultatet,\r\n\r\n2. uppskjutna skattefordringar som är hänförliga till en \r\nförlust under året,\r\n\r\n3. tilläggsskatt, och\r\n\r\n4. icke kvalificerat imputationsbelopp. \r\n\r\nUndantagna utdelningar\r\n\r\n9 § Utdelning eller annan värdeöverföring som har tagits emot \r\neller anteciperats och som har sin grund i ägarintressen ska \r\ninte tas med i det justerade resultatet.\r\n\r\nDetta gäller dock inte om\r\n\r\n1. de andelar som ägarintresset avser är ett portföljinnehav, \r\noch\r\n\r\n2. koncernenheten som tar emot utdelningen i ekonomisk mening \r\nhar ägt andelarna mindre än ett år vid dagen för utdelningen \r\neller värdeöverföringen.\r\n\r\nEn utdelning eller värdeöverföring är inte heller undantagen \r\nom den lämnas av en investeringsenhet eller en \r\nförsäkringsinvesteringsenhet och omfattas av ett val enligt \r\n7 kap. 36 §. Lag (2024:1248).\r\n\r\nUtdelning på vissa finansiella instrument\r\n\r\n9 a § Om ett finansiellt instrument i redovisningen delas upp \r\npå en del eget kapital och en del skuld ska mottagen utdelning \r\nsom är hänförlig till den del som redovisas som skuld inte \r\nbehandlas som utdelning eller annan värdeöverföring enligt \r\n9 §.\r\n\r\nOm ett finansiellt instrument som utfärdats av en koncernenhet \r\noch som innehas av en annan koncernenhet i samma koncern \r\nbehandlas som skuld i redovisningen hos en av dessa och som \r\neget kapital hos den andra, ska utfärdarens klassificering \r\ngälla vid tillämpningen av 9 §. Lag (2024:1248).\r\n\r\nUndantagen vinst eller förlust avseende ägarintressen\r\n\r\n10 § Vinster och förluster som ingår i enhetens resultat ska \r\ninte tas med i det justerade resultatet, om\r\n\r\n1. de beror på ändringar i det verkliga värdet på ett \r\nägarintresse som inte är ett portföljinnehav,\r\n\r\n2. de avser ett ägarintresse som redovisas enligt \r\nkapitalandelsmetoden, eller\r\n\r\n3. de avser vinst eller förlust vid avyttring av ett \r\nägarintresse som inte utgör ett portföljinnehav.\r\n\r\nOmvärdering av materiella anläggningstillgångar\r\n\r\n11 § Resultatet ska justeras med ett belopp som motsvarar en \r\nredovisad värdeförändring, ökad eller minskad med tillhörande \r\nuppskjuten skatt hänförlig till räkenskapsåret, som beror på \r\ntillämpningen av en redovisningsprincip avseende materiella \r\nanläggningstillgångar som innebär att \r\n\r\n1. tillgångarna omvärderas löpande i redovisningen till \r\nverkligt värde, \r\n\r\n2. värdeförändringen redovisas mot eget kapital, och\r\n\r\n3. vinster och förluster därefter inte påverkar \r\nresultaträkningen.\r\n\r\nJustering till följd av omorganisering\r\n\r\n12 § Resultatet ska justeras med belopp som avser vinst eller \r\nförlust som ska undantas enligt bestämmelserna om \r\nomorganisering i 7 kap. 59-61 §§. Undantagna vinster ska \r\nminska det justerade resultatet och undantagna förluster ska \r\nöka det justerade resultatet.\r\n\r\nAsymmetrisk vinst eller förlust i utländsk valuta\r\n\r\n13 § Resultatet ska justeras för vinst eller förlust i \r\nutländsk valuta för en koncernenhet vars funktionella valuta \r\noch beskattningsvaluta skiljer sig åt. Justering ska göras om \r\nvinsten eller förlusten\r\n\r\n1. ingår i koncernenhetens beskattningsbara vinst eller \r\nförlust och är hänförlig till fluktuationer i valutakursen \r\nmellan den funktionella valutan och beskattningsvalutan,\r\n\r\n2. ingår i koncernenhetens redovisade resultat och är \r\nhänförlig till fluktuationer i valutakursen mellan den \r\nfunktionella valutan och beskattningsvalutan,\r\n\r\n3. ingår i koncernenhetens redovisade resultat och är \r\nhänförlig till fluktuationer i valutakursen mellan en tredje \r\nutländsk valuta och koncernenhetens funktionella valuta, eller\r\n\r\n4. kan hänföras till fluktuationer i valutakursen mellan en \r\ntredje utländsk valuta och beskattningsvalutan, oavsett om \r\nvinsten eller förlusten i den tredje utländska valutan ingår i \r\nden beskattningsbara inkomsten eller inte.\r\n\r\nDen funktionella valutan är den valuta som används för att \r\nfastställa enhetens redovisade resultat. Beskattningsvalutan \r\när den valuta som används för att fastställa koncernenhetens \r\nskattepliktiga inkomst när medräknade skatter beräknas. En \r\ntredje utländsk valuta är en valuta som varken är enhetens \r\nfunktionella valuta eller beskattningsvaluta.\r\n\r\nMutor och böter\r\n\r\n14 § Följande kostnader ska inte räknas med i resultatet:\r\n\r\n1. kostnader som hänför sig till betalningar som enligt \r\nreglerna i den stat där koncernenheten eller moderföretaget \r\nhör hemma är olagliga, däribland mutor och olagliga \r\nprovisioner, och \r\n\r\n2. böter och sanktionsavgifter, om ett bötes- eller \r\nsanktionsbelopp som belastat resultatet för räkenskapsåret \r\nuppgår till eller överstiger 50 000 euro eller vad som \r\nmotsvarar 50 000 euro i koncernenhetens funktionella valuta.\r\n\r\nVid tillämpningen av den beloppsangivelse i euro som finns i \r\nförsta stycket 2 ska belopp i annan valuta räknas om på det \r\nsätt som anges i 1 kap. 4 §.\r\n\r\nFel under tidigare räkenskapsår och byte av \r\nredovisningsprinciper\r\n\r\n15 § Om fel som avser tidigare års resultat och som avser en \r\nintäkt eller kostnad som skulle ha ingått i det justerade \r\nresultatet har korrigerats genom en justering direkt mot eget \r\nkapital, ska det justerade resultatet ökas eller minskas med \r\nett belopp motsvarande den del av korrigeringsbeloppet som \r\ninte redovisats i resultaträkningen. Detta gäller dock inte om \r\nen sådan korrigering av tidigare fel resulterat i en väsentlig \r\nminskning av en sådan skuld avseende medräknade skatter som \r\navses i 4 kap. 20 § andra stycket.\r\n\r\nFörsta stycket gäller också i fråga om en korrigeringspost som \r\nuppstått till följd av byte av redovisningsprinciper eller \r\nredovisningspolicy, om den har redovisats direkt mot eget \r\nkapital och avser en intäkt eller kostnad som ska ingå i det \r\njusterade resultatet. \r\n\r\nPensionskostnader\r\n\r\n16 § Resultatet ska justeras för skillnaden mellan den \r\nredovisade pensionskostnaden och det belopp som tillförts en \r\npensionsenhet för räkenskapsåret. Detta gäller dock bara för \r\npension som tryggas genom överföring till en pensionsenhet.\r\n\r\nJustering av koncerninterna transaktioner \r\n\r\n17 § Resultatet ska justeras enligt följande:\r\n\r\n1. Transaktioner mellan koncernenheter som är hemmahörande i \r\nolika stater som inte redovisats till samma belopp i de båda \r\nkoncernenheternas räkenskaper eller som inte är i enlighet med \r\nmarknadsmässiga villkor ska justeras så att de uppgår till \r\nsamma belopp och är i enlighet med sådana villkor.\r\n\r\n2. En förlust vid försäljning eller annan överföring av en \r\ntillgång mellan två koncernenheter i samma stat som inte \r\nredovisats enligt marknadsmässiga villkor ska justeras till \r\ndet belopp som följer av sådana villkor, om förlusten ska ingå \r\ni beräkningen av det justerade resultatet.\r\n\r\nMed marknadsmässiga villkor avses sådana villkor som skulle ha \r\navtalats mellan sinsemellan oberoende företag för motsvarande \r\ntransaktion under jämförbara omständigheter.\r\n\r\nKvalificerade skattetillgodohavanden\r\n\r\n18 § Ett kvalificerat skattetillgodohavande ska tas upp som \r\nintäkt för det år då det har beviljats.\r\n\r\nOm det kvalificerade skattetillgodohavandet har beviljats i \r\nsamband med en koncernenhets förvärv eller tillverkning av en \r\ntillgång, får enheten välja att i stället fördela intäkten på \r\ntillgångens nyttjandeperiod eller minska värdet beträffande \r\ntilläggsskatt på tillgången. Detta gäller dock bara om enheten \r\nhar behandlat tillgodohavandet på samma sätt i sin \r\nredovisning.\r\n\r\nEn koncernenhet som har beviljats ett kvalificerat \r\nskattetillgodohavande och överlåter det ska behandla \r\növerlåtelsen enligt 18 b §. En koncernenhet som förvärvar ett \r\nkvalificerat skattetillgodohavande ska behandla det enligt \r\n18 c §. Lag (2024:1248).\r\n\r\nMarknadsmässigt överlåtbara skattetillgodohavanden\r\n\r\n18 a § En koncernenhet som har beviljats ett marknadsmässigt \r\növerlåtbart skattetillgodohavande ska ta upp detta som intäkt \r\nför det år då det har beviljats.\r\n\r\nOm det marknadsmässigt överlåtbara skattetillgodohavandet har \r\nbeviljats i samband med en koncernenhets förvärv eller \r\ntillverkning av en tillgång, får enheten välja att i stället \r\nfördela intäkten på tillgångens nyttjandeperiod eller minska \r\nvärdet beträffande tilläggsskatt på tillgången. Detta gäller \r\ndock bara om enheten har hanterat skattetillgodohavandet på \r\nmotsvarande sätt i redovisningen.\r\n\r\nTill den del skattetillgodohavandet inte längre kan göras \r\ngällande, ska det dras av som kostnad eller föranleda en \r\nhöjning av värdet beträffande tilläggsskatt på tillgången.\r\nLag (2024:1248).\r\n\r\n18 b § Om en koncernenhet som har beviljats ett \r\nmarknadsmässigt överlåtbart skattetillgodohavande överlåter \r\ndetta inom 15 månader från uppkomstårets utgång, ska \r\nförsäljningspriset tas upp som intäkt för uppkomståret i \r\nstället för vad som anges i 18 a § andra stycket.\r\n\r\nOm en överlåtelse som avses i första stycket sker senare än \r\n15 månader från uppkomstårets utgång, ska skillnaden mellan \r\ndet återstående tillgodohavandet och försäljningspriset dras \r\nav som kostnad för överlåtelseåret. Om koncernenheten har \r\nutnyttjat möjligheten att fördela en intäkt på tillgångens \r\nnyttjandeperiod, ska skillnaden mellan det återstående \r\ntillgodohavandet och försäljningspriset dras av som kostnad \r\nunder tillgångens återstående nyttjandeperiod. Lag (2024:1248).\r\n\r\n18 c § En koncernenhet som förvärvar ett marknadsmässigt \r\növerlåtbart skattetillgodohavande och utnyttjar detta för att \r\nminska medräknade skatter, ska ta upp en intäkt för det år som \r\nskatteminskningen erhålls. Intäkten ska uppgå till skillnaden \r\nmellan skatteminskningen och anskaffningsvärdet av den del av \r\ntillgodohavandet som utnyttjas.\r\n\r\nOm förvärvaren överlåter skattetillgodohavandet vidare, ska en \r\nvinst tas upp som intäkt och en förlust dras av som kostnad \r\nför överlåtelseåret. Vinsten eller förlusten ska beräknas som \r\nförsäljningspriset \r\n\r\n- minskat med anskaffningsvärdet för tillgodohavandet,\r\n\r\n- ökat med de skatteminskningar som har erhållits, och \r\n\r\n- minskat med samtliga belopp som har tagits upp enligt första \r\nstycket. \r\n\r\nOm skattetillgodohavandet inte längre kan göras gällande, ska \r\nett belopp dras av som kostnad. Beloppet ska motsvara \r\nanskaffningsvärdet för skattetillgodohavandet \r\n\r\n- ökat med samtliga belopp som har tagits upp enligt första \r\nstycket, och \r\n\r\n- minskat med de skatteminskningar som har erhållits.\r\nLag (2024:1248).\r\n\r\nIcke marknadsmässigt överlåtbara skattetillgodohavanden och \r\növriga skattetillgodohavanden\r\n\r\n18 d § Icke marknadsmässigt överlåtbara skattetillgodohavanden \r\noch övriga skattetillgodohavanden ska inte tas upp som intäkt.\r\nLag (2024:1248).\r\n\r\nKoncerninterna finansieringsarrangemang\r\n\r\n19 § Resultatet ska ökas med kostnader som är hänförliga till \r\nfinansieringsarrangemang genom vilka en eller flera \r\nkoncernenheter ger tillgodohavanden till, eller på annat sätt \r\ngör investeringar i, en eller flera andra koncernenheter \r\n(koncerninternt finansieringsarrangemang) om\r\n\r\n1. koncernenheten som har skulden eller som investeringen görs \r\ni hör hemma i en lågskattestat eller i en stat som skulle ha \r\nvarit en lågskattestat om kostnaden inte hade belastat \r\nkoncernenheten,\r\n\r\n2. det koncerninterna finansieringsarrangemanget rimligen kan \r\nförväntas öka koncernhetens kostnader under den tid \r\nfinansieringsarrangemanget löper utan att detta leder till en \r\nmotsvarande ökning av den beskattningsbara inkomsten för den \r\nkoncernenhet som ger krediten eller gör investeringen, och\r\n\r\n3. den koncernenhet som ger krediten eller gör investeringen \r\nhör hemma i en stat som inte är en lågskattestat eller som \r\ninte skulle ha varit en lågskattestat om den koncernenheten \r\ninte hade haft de intäkter som är hänförliga till krediten \r\neller investeringen.\r\n\r\nDenna paragraf ska inte tillämpas om 22 § ska tillämpas.\r\n\r\nFörsäkringsföretag\r\n\r\n20 § Vid beräkning av det justerade resultatet för ett \r\nförsäkringsföretag gäller följande:\r\n\r\n1. Om försäkringsföretaget har redovisat en sådan \r\nskattekostnad som avses i 25 § 3 ska avdrag göras för \r\nmotsvarande belopp som har redovisats som en intäkt och som \r\navser sådan skatt.\r\n\r\n2. Eventuell avkastning på försäkringstagarnas kapital som \r\ninte återspeglas i försäkringsföretagets redovisning av vinst \r\neller förlust ska tas med, i den mån motsvarande förändring av \r\nskulden till försäkringstagarna återspeglas i dess redovisning \r\nav vinst eller förlust.\r\n\r\n3. En förändring av försäkringsföretagets skuld till \r\nförsäkringstagare som motsvaras av en utdelning eller annan \r\nvärdeöverföring ska inte tas med till den del den inte tas med \r\nvid en tillämpning av 9 §. Detsamma gäller för vinster och \r\nförluster som vid tillämpningen av 10 § inte tas med.\r\nLag (2024:1248).\r\n\r\n21 § Vid beräkning av det justerade resultatet för ömsesidiga \r\nlivförsäkringsbolag och livförsäkringsaktiebolag som inte får \r\ndela ut vinst ska avdrag göras för belopp som överförs till en \r\nkonsolideringsfond. Belopp som tas i anspråk från \r\nkonsolideringsfonden för att täcka en förlust ska läggas till.\r\n\r\nÖvrigt primärkapital för kapitaltäckningsändamål\r\n\r\n22 § En koncernenhet som emitterat ett instrument för övrigt \r\nprimärkapital för kapitaltäckningsändamål ska minska det \r\njusterade resultatet med belopp som inte dragits av som en \r\nkostnad i det redovisade resultatet men som \r\n\r\n- redovisats som en minskning av eget kapital för \r\nkoncernenheten och \r\n\r\n- beror på genomförda eller kommande betalningar som utgör \r\nränta, utdelning eller liknande.\r\n\r\nEn koncernenhet som är innehavare av ett instrument för övrigt \r\nprimärkapital för kapitaltäckningsändamål ska öka det \r\njusterade resultatet med belopp som inte tagits upp som en \r\nintäkt i det redovisade resultatet men som \r\n\r\n- redovisats som en ökning av eget kapital för koncernenheten \r\noch \r\n\r\n- beror på genomförda eller kommande betalningar som utgör \r\nränta, utdelning eller liknande.\r\n\r\nMed instrument för övrigt primärkapital för \r\nkapitaltäckningsändamål avses ett instrument som \r\n\r\n- emitterats i enlighet med tillsyns- eller regleringskrav för \r\nden finansiella sektorn, \r\n\r\n- kan omvandlas till eget kapital eller skrivas ned under \r\nvissa särskilt angivna omständigheter, och \r\n\r\n- utformats för att kvittas mot förlust i händelse av \r\nfinanskris. \r\n\r\nBeräkning av justerad skattekostnad\r\n\r\nBeräkning av den justerade skattekostnaden\r\n\r\n23 § /Upphör att gälla U:2026-01-01/\r\nDen justerade skattekostnaden är summan av de redovisade \r\nkostnaderna avseende medräknade aktuella skatter efter \r\njusteringar för\r\n\r\n1. nettobeloppet för tillägg och minskningar enligt 28 och \r\n29 §§,\r\n\r\n2. det uppskjutna skattejusteringsbeloppet enligt 30-34 d §§, \r\noch\r\n\r\n3. nettoförändringen av skatter som redovisas direkt mot eget \r\nkapital till den del de hänför sig till intäkter eller \r\nkostnader som ingår i det justerade resultatet och som \r\nbeskattas enligt lokala skatteregler.\r\n\r\nBeräkningen av den justerade skattekostnaden ska utgå från den \r\nredovisning som används vid beräkning av det justerade \r\nresultatet enligt  \r\n2-7 §§. Vid beräkningen ska justering bara göras en gång även \r\nom flera bestämmelser skulle kunna gälla för samma \r\nskattebelopp. \r\n\r\nI 27 § och i 7 kap. 11, 25, 63 och 64 §§ finns bestämmelser om \r\nfördelning av medräknade skatter till en annan koncernenhet än \r\nden som har tagit upp skatterna i sin redovisning.\r\nLag (2024:1248).\r\n\r\n23 § /Träder i kraft I:2026-01-01/\r\nDen justerade skattekostnaden är summan av de redovisade \r\nkostnaderna avseende medräknade aktuella skatter efter \r\njusteringar för\r\n\r\n1. nettobeloppet för tillägg och minskningar enligt 28-\r\n29 a §§,\r\n\r\n2. det uppskjutna skattejusteringsbeloppet enligt 30-34 d §§, \r\noch\r\n\r\n3. nettoförändringen av skatter som redovisas direkt mot eget \r\nkapital till den del de hänför sig till intäkter eller \r\nkostnader som ingår i det justerade resultatet och som \r\nbeskattas enligt lokala skatteregler.\r\n\r\nBeräkningen av den justerade skattekostnaden ska utgå från den \r\nredovisning som används vid beräkning av det justerade \r\nresultatet enligt 2-7 §§. Vid beräkningen ska justering bara \r\ngöras en gång även om flera bestämmelser skulle kunna gälla \r\nför samma skattebelopp.\r\n\r\nI 27-27 o §§ finns bestämmelser om fördelning av medräknade \r\nskatter till en annan koncernenhet än den som har tagit upp \r\nskatterna i sin redovisning. I 27 § finns också bestämmelser \r\nom behandlingen av kostnaden för medräknade skatter om ett \r\nfast driftställes justerade vinst behandlas som justerad vinst \r\nför en huvudenhet enligt 7 kap. 24 §. Lag (2025:1461).\r\n\r\n24 § Vid beräkning av den justerade skattekostnaden ska \r\nföljande skatter räknas med (medräknade skatter):\r\n\r\n1. skatt som redovisas i enhetens räkenskaper och som avser \r\nkoncernenhetens intäkter eller vinst eller dess andel av \r\nintäkter eller vinst i en koncernenhet som den har ett \r\nägarintresse i,\r\n\r\n2. skatt som tas ut enligt ett godkänt utdelningsskattesystem,\r\n\r\n3. skatt som påförs i stället för allmänt tillämplig \r\nbolagsskatt, och\r\n\r\n4. skatt som tas ut på balanserade vinstmedel och annat eget \r\nkapital, däribland skatter som tas ut på en kombination av \r\nintäkter och eget kapital.\r\n\r\n25 § Vid beräkning av den justerade skattekostnaden ska \r\nföljande skatter inte räknas med:\r\n\r\n1. tilläggsskatt,\r\n\r\n2. icke kvalificerade imputationsbelopp, och\r\n\r\n3. skatt som betalas av ett försäkringsföretag och som avser \r\navkastning på försäkringstagares kapital.\r\n\r\n26 § Skatter som avser vinst eller förlust och hänför sig till \r\navyttring av fast egendom ska, om valmöjligheten i 4 kap. 9 § \r\nutnyttjas, inte räknas med i den justerade skattekostnaden för \r\ndet år som valet görs.\r\n\r\n/Rubriken upphör att gälla U:2026-01-01/\r\nFördelning av medräknade skatter på utdelning \r\n\r\n27 § /Upphör att gälla U:2026-01-01/\r\nSkattekostnader som avses i 24 och 25 §§ i en \r\nkoncernenhets räkenskaper och avser utdelning under \r\nräkenskapsåret från en annan koncernenhet ska fördelas till \r\nden koncernenhet som lämnade utdelningen.\r\n\r\nVid beräkning av nationell tilläggsskatt ska den kostnad som \r\navser utländsk skatt och som fördelas till en svensk \r\nkoncernenhet enligt första stycket inte beaktas.\r\nLag (2024:1248).\r\n\r\n/Rubriken träder i kraft I:2026-01-01/\r\nFördelning av medräknade skatter från en koncernenhet till en \r\nannan koncernenhet i samma koncern\r\n\r\n27 § /Träder i kraft I:2026-01-01/\r\nKostnaden för medräknade skatter i en koncernenhets \r\nräkenskaper ska fördelas till en annan koncernenhet i samma \r\nkoncern i följande fall. Fördelning ska ske till\r\n\r\n1. ett fast driftställe, om skattekostnaden är hänförlig till \r\ndet justerade resultatet för det fasta driftstället,\r\n\r\n2. en ägarenhet till en skattetransparent enhet, om det \r\nredovisade resultatet för den skattetransparenta enheten ska \r\nfördelas till ägarenheten enligt 7 kap. 8 § 1 och \r\nskattekostnaden har redovisats i den skattetransparenta \r\nenhetens räkenskaper, \r\n\r\n3. ett kontrollerat utländskt företag, om skattekostnaden är \r\nhänförlig till detta företags inkomst och har tagits ut enligt \r\nett system för beskattning av kontrollerade utländska företag, \r\n\r\n4. en hybridenhet eller omvänd hybridenhet, om skattekostnaden \r\när hänförlig till den enhetens justerade vinst, och\r\n\r\n5. en koncernenhet som lämnat utdelning, om skattekostnaden är \r\nhänförlig till utdelning under räkenskapsåret från denna \r\nkoncernenhet.\r\n\r\nI 27 a § finns bestämmelser om fördelningen enligt första \r\nstycket 2. I 27 b-27 o §§ finns bestämmelser om fördelningen \r\nenligt första stycket 1 och 3-5. \r\n\r\nOm ett fast driftställes justerade vinst behandlas som \r\njusterad vinst för huvudenheten i enlighet med 7 kap. 24 §, \r\nska kostnaden för medräknade skatter som uppkommer i den stat \r\ndär det fasta driftstället hör hemma och som har samband med \r\nsådan vinst behandlas som en skattekostnad för huvudenheten. \r\nDetta gäller dock endast till den del beloppet inte överstiger \r\nvinsten multiplicerad med den högsta bolagsskattesatsen för \r\ninkomst i den stat där huvudenheten hör hemma.\r\n\r\nVid beräkning av nationell tilläggsskatt ska skattekostnad som \r\navser utländsk skatt och som fördelas till en svensk \r\nkoncernenhet enligt första stycket 1, 3, 4 eller 5 inte \r\nbeaktas. Lag (2025:1461).\r\n\r\n27 a § /Träder i kraft I:2026-01-01/\r\nOm skattekostnad fördelas till en skattetransparent \r\nenhet enligt 27 § första stycket 3 till följd av att enheten \r\när ett kontrollerat utländskt företag, ska den fördelade \r\nskattekostnaden också fördelas enligt 27 § första stycket 2. \r\nDetta gäller dock bara om ägarenheten till den \r\nskattetransparenta enheten ägs av den koncernenhet vars skatt \r\nfördelas till enheten enligt 27 § första stycket 3.\r\nLag (2025:1461).\r\n\r\n27 b § /Träder i kraft I:2026-01-01/\r\nFördelningen av kostnaden för medräknade skatter enligt \r\n27 § första stycket 1 och 3-5 ska ske med ett belopp som \r\nmotsvarar koncernenhetens skatt enligt lokala skatteregler i \r\nden stat där denna hör hemma på inkomsten från den andra \r\nkoncernenheten, minskat med sådan utländsk skatt på inkomsten \r\nsom avräknas. Lag (2025:1461).\r\n\r\n27 c § /Träder i kraft I:2026-01-01/\r\nVid fördelningen av kostnaden för medräknade skatter \r\nenligt 27 § första stycket 3 och 4 ska skattekostnad som avser \r\npassiva intäkter fördelas med ett belopp som motsvarar det \r\nlägsta beloppet av medräknade skatter på passiva intäkter och \r\nett belopp som utgörs av procentsatsen för tilläggsskatt för \r\nlågskattestaten multiplicerad med de passiva intäkterna. Vid \r\nberäkningen av procentsatsen för tilläggsskatt ska \r\nägarenhetens medräknade skatter på de \r\n\r\npassiva intäkterna inte beaktas. Överskjutande medräknade \r\nskatter på passiva intäkter ska hänföras till ägarenheten.\r\n\r\nMed passiva intäkter avses i första stycket intäkter som \r\n\r\n1. ingår i den justerade vinsten för en koncernenhet och \r\nbeskattas hos ägarenheten enligt ett system för beskattning av \r\nkontrollerade utländska företag eller på grund av ägarintresse \r\ni en hybridenhet eller omvänd hybridenhet, och\r\n\r\n2. utgör \r\n\r\n- utdelning eller motsvarande, \r\n\r\n- ränta eller motsvarande, \r\n\r\n- hyra,\r\n\r\n- royalty, \r\n\r\n- annan avtalsenlig ersättning som sker över tid \r\n(annuitetsbelopp), eller \r\n\r\n- nettovinst vid försäljning av egendom som ger upphov till \r\nsådana intäkter. Lag (2025:1461).\r\n\r\n27 d § /Träder i kraft I:2026-01-01/\r\nVid fördelningen av kostnaden för medräknade skatter \r\nenligt 27 § första stycket 3 ska bestämmelserna i 27 e-27 h §§ \r\ntillämpas om\r\n\r\n1. de medräknade skatterna har tagits ut enligt ett sådant \r\nsystem för beskattning av kontrollerade utländska företag som \r\navses i 2 kap. 26 §, och\r\n\r\n2. skatten för kontrollerade utländska företag enligt detta \r\nsystem beräknas gemensamt för samtliga sådana företag.\r\nLag (2025:1461).\r\n\r\n27 e § /Träder i kraft I:2026-01-01/\r\nKostnaden för medräknade skatter enligt 27 d § ska \r\nfördelas till varje kontrollerat utländskt företag med ett \r\nbelopp som motsvarar kostnaden multiplicerad med kvoten av \r\nföretagets fördelningsbelopp och fördelningsbeloppen för \r\nsamtliga kontrollerade utländska företag.\r\n\r\nEtt kontrollerat utländskt företags fördelningsbelopp är \r\nägarenhetens andel av företagets inkomst multiplicerad med \r\nskillnaden mellan skattesatsen enligt ett sådant system som \r\navses i 27 d § och den effektiva skattesatsen. Lag (2025:1461).\r\n\r\n27 f § /Träder i kraft I:2026-01-01/\r\nMed effektiv skattesats i 27 e § avses den effektiva \r\nskattesatsen i en stat med följande avvikelser: \r\n\r\n- Skatt som har betalats enligt ett system för beskattning av \r\nkontrollerade utländska företag ska inte räknas med. \r\n\r\n- Sådan nationell tilläggsskatt som omfattas av rätt till \r\navräkning av utländsk skatt enligt ett sådant system som avses \r\ni 27 d § ska räknas med.\r\n\r\nOm det i en stat finns flera effektiva skattesatser för \r\nkoncernenheter, samriskföretag eller dotterföretag till ett \r\nsamriskföretag, är den effektiva skattesatsen i första stycket \r\nden skattesats som beräknas för det kontrollerade utländska \r\nföretaget. Vid beräkningen ska sådan nationell tilläggsskatt \r\nsom omfattas av rätt till avräkning av utländsk skatt enligt \r\nett sådant system som avses i 27 d § räknas med.\r\nLag (2025:1461).\r\n\r\n27 g § /Träder i kraft I:2026-01-01/\r\nOm en effektiv skattesats inte ska beräknas för ett \r\nkontrollerat utländskt företag till följd av att enheten \r\nomfattas av förenklingsregeln i 8 kap. 3-5 §§, ska den \r\neffektiva skattesatsen utgöras av den skattesats som framgår \r\nav 8 kap. 4 §.\r\n\r\nOm en effektiv skattesats inte ska beräknas för ett \r\nkontrollerat utländskt företag till följd av förenklingsregeln \r\ni 8 kap. 18 §, ska den effektiva skattesatsen beräknas på \r\nföljande sätt. Summan av skatt som enligt en regel om \r\nnationell tilläggsskatt beaktas vid beräkning av effektiv \r\nskattesats och nationell tilläggsskatt som omfattas av rätt \r\ntill avräkning av utländsk skatt enligt ett sådant system som \r\navses i 27 d § ska divideras med det justerade resultatet \r\nenligt en regel om nationell tilläggsskatt.\r\n\r\nOm en effektiv skattesats inte ska beräknas för ett \r\nkontrollerat utländskt företag av andra skäl än de som anges i \r\nförsta och andra styckena, ska den effektiva skattesatsen \r\nmotsvara kvoten av koncernenheternas skattekostnad och vinst \r\neller förlust före inkomstskatt enligt koncernens \r\nkvalificerade finansiella rapport.\r\n\r\nOm det i en stat finns flera effektiva skattesatser för \r\nkoncernenheter, samriskföretag eller dotterföretag till ett \r\nsamriskföretag, är den effektiva skattesatsen i andra stycket \r\nden skattesats som beräknas för det kontrollerade utländska \r\nföretaget. Vid beräkningen ska sådan nationell tilläggsskatt \r\nsom omfattas av rätt till avräkning av utländsk skatt enligt \r\nett sådant system som avses i 27 d § räknas med.\r\nLag (2025:1461).\r\n\r\n27 h § /Träder i kraft I:2026-01-01/\r\nFör ett kontrollerat utländskt företag som inte är en \r\nkoncernenhet, ett samriskföretag eller ett dotterföretag till \r\nett samriskföretag ska den effektiva skattesatsen motsvara den \r\nskattesats som beräknats enligt 27 f eller 27 g § för de \r\nkoncernenheter, samriskföretag eller dotterföretag till \r\nsamriskföretag som hör hemma i samma stat som företaget, och \r\nvilkas andel utgör den största andelen av den inkomst för \r\nägarenheten som omfattas av ett sådant system som avses i \r\n27 d §.\r\n\r\nOm koncernen inte beräknar en effektiv skattesats för \r\nkoncernenheter och enheter i den stat där det kontrollerade \r\nutländska företaget hör hemma, ska den effektiva skattesatsen \r\nmotsvara kvoten av den sammanlagda redovisade inkomstskatten \r\noch den sammanlagda redovisade vinsten före inkomstskatt för \r\nsamtliga sådana enheter som hör hemma i den aktuella staten \r\noch som omfattas av ett sådant system som avses i 27 d §.\r\nLag (2025:1461).\r\n\r\n27 i § /Träder i kraft I:2026-01-01/\r\nOm utländsk skatt enligt lokala regler avräknas genom \r\natt hela den utländska skatten läggs samman och avräknas mot \r\nen moder- eller huvudenhets lokala skatt på inkomst som härrör \r\nfrån källa i en annan stat ska kostnaden för medräknade \r\nskatter som avser fasta driftställen, kontrollerade utländska \r\nföretag, hybridenheter och omvända hybridenheter samt \r\nutdelning i moder- eller huvudenhetens räkenskaper fördelas \r\nenligt bestämmelserna i 27 j-27 l §§. Om flera lokala skatter \r\ntas ut på olika beskattningsunderlag ska fördelningen göras \r\nför varje sådan lokal skatt för sig.\r\n\r\nOm utländsk skatt enligt lokala regler avräknas separat inom \r\nolika inkomstkategorier mot en moder- eller huvudenhets lokala \r\nskatt ska fördelningen enligt 27 j-27 l §§ göras för varje \r\nsådan kategori för sig. Inkomst som härrör från källa i den \r\nstat där moder- eller huvudenheten hör hemma ska då hänföras \r\ntill den kategori dit utländsk skatt på sådan inkomst hör.\r\nLag (2025:1461).\r\n\r\n27 j § /Träder i kraft I:2026-01-01/\r\nKostnaden för medräknade skatter ska fördelas från \r\nmoder- eller huvudenheten till dess fasta driftställen, \r\nkontrollerade utländska företag, hybridenheter och omvända \r\nhybridenheter samt enheter som lämnat utdelning. Det belopp \r\nsom ska fördelas till varje fast driftställe och enhet ska \r\nmotsvaras av beloppet av medräknade skatter att fördela \r\nmultiplicerat med kvoten av varje enhets fördelningsbelopp och \r\nsumman av samtliga fördelningsbelopp. Lag (2025:1461).\r\n\r\n27 k § /Träder i kraft I:2026-01-01/\r\nMed medräknade skatter att fördela enligt 27 j § avses \r\nen moder- eller huvudenhets totala aktuella skattekostnad \r\nenligt lokala regler minskat med\r\n\r\n1. ett belopp som motsvarar lokal skatt på inkomst som inte \r\nhärrör från källa i en annan stat, \r\n\r\n2. skatt som ska fördelas enligt 27 d-27 h §§, och\r\n\r\n3. ett belopp som motsvarar lokal skatt som avser andra \r\ninkomstkategorier än den kategori som fördelningen av skatten \r\navser, om fördelning ska ske på det sätt som anges i 27 i § \r\nandra stycket.\r\n\r\nOm skattesatsen för en moder- eller huvudenhet är progressiv \r\nska beloppet i första stycket 1 beräknas genom att inkomsten \r\nhänförs till de tillämpliga skattesatserna i proportion till \r\nden lokala inkomstens andel av hela inkomsten.\r\n\r\nMed inkomst som härrör från källa i en annan stat enligt \r\n27 i § första stycket avses\r\n\r\n1. inkomst som enligt lokala regler om avräkning av utländsk \r\nskatt härrör från källa i en annan stat,\r\n\r\n2. annan inkomst, om inkomsten ingår i det justerade \r\nresultatet för ett fast driftställe, ett kontrollerat \r\nutländskt företag, en hybridenhet eller en omvänd hybridenhet \r\nsom hör hemma i en annan stat, och \r\n\r\n3. annan inkomst som härrör från källa i en annan stat.\r\nLag (2025:1461).\r\n\r\n27 l § /Träder i kraft I:2026-01-01/\r\nFördelningsbeloppet för ett fast driftställe, ett \r\nkontrollerat utländskt företag, en hybridenhet eller en omvänd \r\nhybridenhet beräknas genom att moder- eller huvudenhetens \r\ninkomst från varje fast driftställe och enhet multipliceras \r\nmed tillämplig skattesats i den stat där moder- eller \r\nhuvudenheten hör hemma. Det beräknade beloppet minskas sedan \r\nmed avräkningsbar utländsk skatt på inkomsten, dock lägst till \r\nnoll.\r\n\r\nFördelningsbeloppet för en moder- eller huvudenhet beräknas \r\ngenom att annan inkomst som härrör från källa i en annan stat \r\nän inkomst från fasta driftställen, kontrollerade utländska \r\nföretag, hybridenheter, omvända hybridenheter eller enheter \r\nsom lämnat utdelning multipliceras med tillämplig skattesats i \r\nden stat där moder- eller huvudenheten hör hemma. Det \r\nberäknade beloppet minskas sedan med avräkningsbar utländsk \r\nskatt på inkomsten, dock lägst till noll. Om olika \r\nskattesatser gäller för inkomsterna, ska summan av inkomsterna \r\ni varje inkomstslag multipliceras med tillämplig skattesats \r\noch minskas med avräkningsbar utländsk skatt för varje \r\ninkomstslag.\r\n\r\nFördelningsbeloppet för en enhet som lämnar utdelning beräknas \r\ngenom att lämnad utdelning multipliceras med tillämplig \r\nskattesats i den stat där moderenheten hör hemma. Det \r\nberäknade beloppet minskas sedan med avräkningsbar utländsk \r\nskatt på inkomsten, dock lägst till noll. Lag (2025:1461).\r\n\r\n27 m § /Träder i kraft I:2026-01-01/\r\nKostnaden för medräknade skatter som avser uppskjuten \r\nskatt i en koncernenhets räkenskaper och som är hänförlig till \r\ninkomst för ett fast driftställe, ett kontrollerat utländskt \r\nföretag, en hybridenhet eller en omvänd hybridenhet ska \r\nfördelas enligt 27 n-27 o §§.\r\n\r\nFörsta stycket gäller inte kostnaden för medräknade skatter \r\nsom har tagits ut enligt ett system för beskattning av \r\nkontrollerade utländska företag enligt vilket skatten för \r\nkontrollerade utländska företag beräknas gemensamt för \r\nsamtliga sådana företag. Sådana medräknade skatter ska enbart \r\nfördelas enligt 27 d-27 h §§. Lag (2025:1461).\r\n\r\n27 n § /Träder i kraft I:2026-01-01/\r\nOm kostnaden för medräknade skatter är hänförlig till \r\ninkomst som inte ingår i det justerade resultatet för ett fast \r\ndriftställe, ett kontrollerat utländskt företag, en \r\nhybridenhet respektive en omvänd hybridenhet ska kostnaden \r\nfördelas till respektive koncernenhet med ett belopp som \r\nmotsvarar den uppskjutna skattekostnaden minskat med utländsk \r\nskatt som omfattas av rätt till avräkning.\r\n\r\nOm kostnaden för uppskjuten skatt som avses i första stycket \r\nhar beräknats utifrån en högre skattesats än \r\nminimiskattesatsen, ska den i stället beräknas utifrån \r\nminimiskattesatsen. Lag (2025:1461).\r\n\r\n27 o § /Träder i kraft I:2026-01-01/\r\nOm kostnaden för medräknade skatter är hänförlig till \r\ninkomst som ingår i det justerade resultatet för ett fast \r\ndriftställe, ett kontrollerat utländskt företag, en \r\nhybridenhet eller en omvänd hybridenhet ska kostnaden fördelas \r\ntill respektive koncernenhet med ett belopp som motsvarar \r\nräkenskapsårets förändring av uppskjutna skatteskulder och \r\nskattefordringar minskat med utländsk skatt som omfattas av \r\nrätt till avräkning.\r\n\r\nOm kostnaden för medräknade skatter är hänförlig till ett \r\nkontrollerat utländskt företags, en hybridenhets eller en \r\nomvänd hybridenhets inkomst som ingår i det justerade \r\nresultatet för denna koncernenhet och som avser passiva \r\nintäkter ska kostnaden, i stället för vad som anges i första \r\nstycket, fördelas enligt följande. Om fördelningen av \r\nskattekostnaden inte begränsas vid tillämpning av 27 c §, ska \r\nkostnaden fördelas med hela beloppet. Om fördelningen av \r\nskattekostnaden begränsas vid tillämpning av 27 c §, ska den \r\ndel av kostnaden som inte ska fördelas anses utgöras av i \r\nförsta hand uppskjuten skatt och i andra hand aktuell skatt.\r\n\r\nOm kostnaden för uppskjuten skatt som avses i första och andra \r\nstyckena har beräknats utifrån en högre skattesats än \r\nminimiskattesatsen, ska den i stället beräknas utifrån \r\nminimiskattesatsen. Lag (2025:1461).\r\n\r\nJusteringar av aktuell skatt\r\n\r\n28 § Skattekostnaden ska ökas med medräknade skatter enligt \r\nföljande:\r\n\r\n1. skatt som redovisats som en kostnad som påverkar resultatet \r\nföre skatt,\r\n\r\n2. skatt som avser uppskjutna skattefordringar som hanteras \r\nenligt 4 kap. 14 § första stycket,\r\n\r\n3. belopp som avser betalning under räkenskapsåret av skatt \r\nsom tidigare år inte räknats med som en skattekostnad för att \r\nskattesituationen då var osäker, och\r\n\r\n4. belopp som avser tillgodohavande eller återbetalning av ett \r\nkvalificerat skattetillgodohavande eller ett marknadsmässigt \r\növerlåtbart skattetillgodohavande om beloppet har minskat den \r\naktuella skattekostnaden i räkenskaperna. Lag (2024:1248).\r\n\r\n29 § Skattekostnaden ska minskas med\r\n\r\n1. aktuell skattekostnad som avser intäkter om intäkterna inte \r\ningår i beräkningen av det justerade resultatet,\r\n\r\n2. skattekostnad som avser tillgodohavande eller återbetalning \r\nav ett övrigt skattetillgodohavande om kostnaden inte har \r\nminskat den aktuella skattekostnaden i räkenskaperna,\r\n\r\n3. skatt som har återbetalats till eller tillgodoräknats en \r\nkoncernenhet, om skatten inte har behandlats som en justering \r\nav skattekostnaderna i räkenskaperna,\r\n\r\n4. aktuell skattekostnad som är hänförlig till en osäker \r\nskattesituation, och\r\n\r\n5. aktuell skattekostnad som inte förväntas bli betald inom \r\ntre år från räkenskapsårets utgång.\r\n\r\nFörsta stycket 3 ska inte tillämpas på kvalificerade \r\nskattetillgodohavanden, marknadsmässigt överlåtbara \r\nskattetillgodohavanden och icke marknadsmässigt överlåtbara \r\nskattetillgodohavanden. Lag (2024:1248).\r\n\r\n29 a § För en koncernenhet för vilken ett icke marknadsmässigt \r\növerlåtbart skattetillgodohavande har beviljats ska \r\nskattekostnaden minskas med ett belopp som motsvarar den \r\nskatteminskning som enheten får med stöd av tillgodohavandet. \r\nOm tillgodohavandet överlåts ska ersättningen för \r\ntillgodohavandet minska skattekostnaden.\r\n\r\nFör en koncernenhet som har förvärvat ett icke marknadsmässigt \r\növerlåtbart skattetillgodohavande ska skattekostnaden minskas \r\nmed ett belopp som motsvarar skillnaden mellan det återstående \r\ntillgodohavandet vid förvärvet och anskaffningsvärdet. Detta \r\ngäller om inte annat framgår av tredje stycket. För ett visst \r\når ska minskningen göras med så stor del av beloppet som årets \r\nutnyttjade tillgodohavande utgör av det återstående \r\ntillgodohavandet vid förvärvet. \r\n\r\nOm förvärvaren överlåter skattetillgodohavandet vidare ska en \r\nvinst på tillgodohavandet minska skattekostnaden och en \r\nförlust dras av som kostnad. Lag (2024:1248).\r\n\r\nJusteringar avseende uppskjuten skatt \r\n\r\n30 § Det uppskjutna skattejusteringsbeloppet uppgår till den \r\nnettopost i räkenskaperna som visar räkenskapsårets förändring \r\nav uppskjutna skatteskulder och skattefordringar med \r\njusteringar enligt 31-34 d §§. Detta gäller under \r\nförutsättning att den skattesats som använts vid beräkningen i \r\nräkenskaperna är lika med eller lägre än minimiskattesatsen. \r\nOm den nationella skattesats som använts vid beräkningen är \r\nhögre än minimiskattesatsen, ska det uppskjutna \r\nskattejusteringsbeloppet i stället beräknas utifrån \r\nminimiskattesatsen. Lag (2024:1248).\r\n\r\n30 a § /Träder i kraft I:2026-01-01/\r\nOm värdet beträffande tilläggsskatt för en tillgång, \r\nskuld, intäkt eller kostnad skiljer sig från det värde samma \r\npost har enligt räkenskaperna, ska uppskjuten skatt beräknas \r\nutifrån värdet beträffande tilläggsskatt i stället för värdet \r\nenligt räkenskaperna.\r\n\r\nFörsta stycket gäller inte om den redovisningsstandard som \r\nanvänds för beräkning av det justerade resultatet inte \r\ntillåter att uppskjuten skatt redovisas för en viss \r\ntransaktion. Detta gäller dock inte när uppskjuten skatt \r\nuppkommer på grund av en bestämmelse i denna lag.\r\nLag (2025:1461).\r\n\r\n31 § Om en uppskjuten skattefordran avseende årets förlust \r\ninte alls har redovisats i räkenskaperna för att kriterierna \r\nför redovisning av fordran inte är uppfyllda, ska det \r\nuppskjutna skattejusteringsbeloppet minskas med ett belopp som \r\nmotsvarar den minskning som skulle ha skett om den uppskjutna \r\nskattefordran hade redovisats.\r\n\r\n32 § Om en uppskjuten skattefordran i räkenskaperna har \r\nberäknats utifrån en skattesats som understiger \r\nminimiskattesatsen, får den i stället beaktas till det värde \r\nsom den skulle ha haft om den hade beräknats med ledning av \r\nminimiskattesatsen. Som förutsättning för detta gäller att\r\n\r\n1. den uppskjutna skattefordran är hänförlig till en justerad \r\nförlust, och\r\n\r\n2. omräkningen görs för det år som förlusten uppkommer.\r\n\r\nOm en uppskjuten skattefordran ökas enligt första stycket ska \r\nen motsvarande minskning göras av det uppskjutna \r\nskattejusteringsbeloppet.\r\n\r\n33 § Följande ska läggas till vid beräkningen av det \r\nuppskjutna skattejusteringsbeloppet:\r\n\r\n1. belopp som enligt 34 § första stycket 2-4 inte har räknats \r\nmed vid beräkningen av det uppskjutna skattejusteringsbeloppet \r\nför tidigare räkenskapsår men som har betalats under det \r\naktuella räkenskapsåret, och\r\n\r\n2. belopp som har minskat den justerade skattekostnaden enligt \r\n35 § första stycket för ett tidigare räkenskapsår, om beloppet \r\nhar betalats under det aktuella räkenskapsåret.\r\nLag (2024:1248).\r\n\r\n34 § Följande ska inte räknas med vid beräkningen av det \r\nuppskjutna skattejusteringsbeloppet:\r\n\r\n1. skattekostnad som är hänförlig till poster som inte ingår i \r\nberäkningen av det justerade resultatet,\r\n\r\n2. skattekostnad som är osäker,\r\n\r\n3. skattekostnad som avser utdelning från en koncernenhet,\r\n\r\n4. skattekostnad som avser en uppskjuten skatteskuld om \r\nskatteskulden omfattas av ett val enligt 4 kap. 17 §,\r\n\r\n5. effekter som uppstår när värdet i redovisningen på en \r\nuppskjuten skattefordran justeras eller när principer för att \r\nta upp en sådan fordran i redovisningen ändras,\r\n\r\n6. skattekostnad som uppstår till följd av att den nationella \r\nskattesatsen ändras, och\r\n\r\n7. effekter som uppstår till följd av att skattereduktion \r\nbeviljas eller att ett reduktionsbelopp utnyttjas.\r\n\r\n34 a § /Upphör att gälla U:2026-01-01/\r\nFör en moderenhet som enligt nationella skatteregler är \r\nskattskyldig för inkomst i ett kontrollerat utländskt företag \r\nska en fiktiv uppskjuten skattefordran beräknas, om\r\n\r\n1. enhetens inhemska förlust helt eller delvis ska kvittas mot \r\nden utländska inkomsten, \r\n\r\n2. utländsk skatt får avräknas mot enhetens skatt på den \r\nutländska inkomsten först efter kvittning enligt 1, \r\n\r\n3. utländsk skatt inte får avräknas senare år, och\r\n\r\n4. den inhemska förlust som helt eller delvis har kvittats \r\nenligt 1 ett tidigare år beaktas vid omklassificering av \r\ninhemsk inkomst till utländsk. \r\n\r\nSkattefordran ska uppgå till den inhemska förlusten som \r\nkvittas enligt första stycket 1 multiplicerad med det lägsta \r\nav den nationella skattesatsen och minimiskattesatsen.\r\n\r\nOm den nationella skattesatsen överstiger minimiskattesatsen, \r\nska den fiktiva uppskjutna skattefordran räknas om genom att \r\nbeloppet enligt andra stycket multipliceras med \r\nminimiskattesatsen och divideras med den tillämpliga \r\nnationella skattesatsen. Om den nationella skattesatsen \r\ndärefter ändras, ska kvarstående belopp räknas om enligt den \r\nnya skattesatsen. Lag (2024:1248).\r\n\r\n34 a § /Träder i kraft I:2026-01-01/\r\nFör en moderenhet eller huvudenhet som enligt \r\nnationella skatteregler är skattskyldig för inkomst i ett \r\nkontrollerat utländskt företag, ett fast driftställe, en \r\nhybridenhet eller en omvänd hybridenhet ska en fiktiv \r\nuppskjuten skattefordran beräknas, om\r\n\r\n1. enhetens inhemska förlust för det aktuella beskattningsåret \r\neller tidigare beskattningsår helt eller delvis ska kvittas \r\nmot den utländska inkomsten,\r\n\r\n2. utländsk skatt får avräknas mot enhetens skatt på den \r\nutländska inkomsten först efter kvittning enligt 1,\r\n\r\n3. utländsk skatt inte får avräknas senare år, och\r\n\r\n4. den inhemska förlust som helt eller delvis har kvittats \r\nenligt 1 ett tidigare år beaktas vid omklassificering av \r\ninhemsk inkomst till utländsk.\r\n\r\nSkattefordran ska uppgå till den inhemska förlusten som \r\nkvittas enligt första stycket 1 multiplicerad med det lägsta \r\nav den nationella skattesatsen och minimiskattesatsen. \r\n\r\nOm den nationella skattesatsen överstiger minimiskattesatsen, \r\nska den fiktiva uppskjutna skattefordran räknas om genom att \r\nbeloppet enligt andra stycket multipliceras med \r\nminimiskattesatsen och divideras med den tillämpliga \r\nnationella skattesatsen. Om den nationella skattesatsen \r\ndärefter ändras, ska kvarstående belopp räknas om enligt den \r\nnya skattesatsen. Lag (2025:1461).\r\n\r\n34 b § Den fiktiva uppskjutna skattefordran ska minska det \r\nuppskjutna skattejusteringsbeloppet det år fordran uppkommer \r\nenligt 34 a §. Om fordran har räknats om enligt 34 a § tredje \r\nstycket sista meningen, ska det uppskjutna \r\nskattejusteringsbeloppet justeras i enlighet med omräkningen.\r\n\r\nFordran ska öka det uppskjutna skattejusteringsbeloppet det år \r\nen sådan omklassificering som anges i 34 a § första stycket 4 \r\nsker och utländsk skatt därför avräknas. Ökningen ska uppgå \r\ntill ett belopp som motsvarar fordran, dock högst det belopp \r\nsom avräknats till följd av omklassificeringen.\r\nLag (2024:1248).\r\n\r\n34 c § /Upphör att gälla U:2026-01-01/\r\nFör en moderenhet som enligt nationella skatteregler är \r\nskattskyldig för inkomst i ett kontrollerat utländskt företag \r\nska en särskild uppskjuten skattefordran beräknas, om\r\n\r\n1. enhetens inhemska förlust helt eller delvis ska kvittas mot \r\nden utländska inkomsten, \r\n\r\n2. utländsk skatt får avräknas mot enhetens skatt på den \r\nutländska inkomsten först efter kvittning enligt 1, och\r\n\r\n3. belopp som inte avräknats ett tidigare år får avräknas \r\nsenare år mot skatt på den inhemska inkomst som ingår i \r\nberäkningen av enhetens justerade resultat. \r\n\r\nDen särskilda uppskjutna skattefordran ska uppgå till det \r\nlägsta av\r\n\r\n1. det högsta tillåtna avräkningsbeloppet som enligt \r\nnationella regler får beaktas ett senare år, och\r\n\r\n2. moderenhetens inhemska förlust för beskattningsåret enligt \r\nnationella regler multiplicerad med den nationella \r\nskattesatsen. \r\n\r\nOm den nationella skattesatsen överstiger minimiskattesatsen, \r\nska den särskilda uppskjutna skattefordran räknas om genom att \r\nbeloppet enligt andra stycket multipliceras med \r\nminimiskattesatsen och divideras med den tillämpliga \r\nnationella skattesatsen. Om den nationella skattesatsen \r\ndärefter ändras, ska kvarstående belopp räknas om enligt den \r\nnya skattesatsen. Lag (2024:1248).\r\n\r\n34 c § /Träder i kraft I:2026-01-01/\r\nFör en moderenhet eller huvudenhet som enligt \r\nnationella skatteregler är skattskyldig för inkomst i ett \r\nkontrollerat utländskt företag, ett fast driftställe, en \r\nhybridenhet eller en omvänd hybridenhet ska en särskild \r\nuppskjuten skattefordran beräknas, om\r\n\r\n1. enhetens inhemska förlust för det aktuella beskattningsåret \r\neller tidigare beskattningsår helt eller delvis ska kvittas \r\nmot den utländska inkomsten,\r\n\r\n2. utländsk skatt får avräknas mot enhetens skatt på den \r\nutländska inkomsten först efter kvittning enligt 1, och \r\n\r\n3. belopp som inte avräknats ett tidigare år får avräknas \r\nsenare år mot skatt på den inhemska inkomst som ingår i \r\nberäkningen av enhetens justerade resultat.\r\n\r\nDen särskilda uppskjutna skattefordran ska uppgå till det \r\nlägsta av \r\n\r\n1. det högsta tillåtna avräkningsbeloppet som enligt \r\nnationella regler får beaktas ett senare år, och\r\n\r\n2. enhetens inhemska förlust för beskattningsåret eller \r\ntidigare beskattningsår enligt nationella regler, \r\nmultiplicerad med den nationella skattesatsen.\r\n\r\nOm den nationella skattesatsen överstiger minimiskattesatsen, \r\nska den särskilda uppskjutna skattefordran räknas om genom att \r\nbeloppet enligt andra stycket multipliceras med \r\nminimiskattesatsen och divideras med den tillämpliga \r\nnationella skattesatsen. Om den nationella skattesatsen \r\ndärefter ändras, ska kvarstående belopp räknas om enligt den \r\nnya skattesatsen. Lag (2025:1461).\r\n\r\n34 d § Den särskilda uppskjutna skattefordran ska minska det \r\nuppskjutna skattejusteringsbeloppet det år fordran uppkommer \r\nenligt 34 c §. Om fordran har räknats om enligt 34 c § tredje \r\nstycket sista meningen, ska det uppskjutna \r\nskattejusteringsbeloppet justeras i enlighet med omräkningen.\r\n\r\nFordran ska öka det uppskjutna skattejusteringsbeloppet det år \r\navräkning av utländsk skatt sker på det sätt som anges i \r\n34 c § första stycket 3. Ökningen ska uppgå till ett belopp \r\nsom motsvarar fordran, dock högst det belopp med vilket \r\navräkning har medgetts. Lag (2024:1248).\r\n\r\nTidsgräns för uppskjutna skatteskulder\r\n\r\n35 § Om en uppskjuten skatteskuld som påverkat koncernenhetens \r\njusterade skattekostnad inte återförs, betalas eller regleras \r\npå annat sätt senast vid utgången av det femte räkenskapsåret \r\nfrån det att den först redovisades i räkenskaperna, ska de \r\njusterade skattekostnaderna för det året då skulden först \r\nredovisades minskas med ett belopp som motsvarar den del av \r\nskulden som kvarstår. Effektiv skattesats och \r\ntilläggsskattebelopp ska då räknas om enligt 37 och 38 §§. \r\nTillkommande tilläggsskattebelopp ska fördelas enligt 40 och \r\n41 §§.\r\n\r\nI 4 kap. 17 § finns en bestämmelse om att en uppskjuten \r\nskatteskuld inte behöver beaktas. Lag (2024:1248).\r\n\r\n36 § /Upphör att gälla U:2026-01-01/\r\nBestämmelsen i 35 § första stycket gäller inte om den \r\nuppskjutna skatteskulden avser\r\n\r\n1. värdeminskningsavdrag avseende materiella tillgångar,\r\n\r\n2. kostnader för licenser eller liknande tillgångar som gäller \r\ni förhållande till en offentlig förvaltning och ger rätt att \r\nanvända fast egendom eller nyttja en naturresurs, om \r\nnyttjandet medför betydande investeringar i materiella \r\ntillgångar,\r\n\r\n3. kostnader för forskning och utveckling,\r\n\r\n4. kostnader för avveckling och sanering,\r\n\r\n5. orealiserade nettovinster vid redovisning till verkligt \r\nvärde,\r\n\r\n6. orealiserade nettovinster som beror på fluktuationer i \r\nutländsk valuta,\r\n\r\n7. försäkringsreserver och förutbetalda anskaffningskostnader \r\nför försäkringsavtal,\r\n\r\n8. vinster från försäljning av materiella \r\nanläggningstillgångar i samma stat som koncernenheten hör \r\nhemma i, om vinsterna återinvesteras i materiella \r\nanläggningstillgångar i samma stat, eller\r\n\r\n9. ytterligare belopp som lagts till i redovisningen som en \r\nföljd av en förändring av redovisningsprinciperna för de \r\nposter som avses i 1-8.\r\n\r\n36 § /Träder i kraft I:2026-01-01/\r\nBestämmelsen i 35 § första stycket gäller inte om den \r\nuppskjutna skatteskulden avser \r\n\r\n1. värdeminskningsavdrag avseende materiella tillgångar,\r\n\r\n2. kostnader för licenser eller liknande tillgångar som gäller \r\ni förhållande till en offentlig förvaltning och ger rätt att \r\nanvända fast egendom eller nyttja en naturresurs, om \r\nnyttjandet medför betydande investeringar i materiella \r\ntillgångar,\r\n\r\n3. kostnader för forskning och utveckling,\r\n\r\n4. kostnader för avveckling och sanering,\r\n\r\n5. orealiserade nettovinster vid redovisning till verkligt \r\nvärde,\r\n\r\n6. orealiserade nettovinster som beror på fluktuationer i \r\nutländsk valuta,\r\n\r\n7. försäkringsreserver och förutbetalda anskaffningskostnader \r\nför försäkringsavtal,\r\n\r\n8. vinster från försäljning av materiella \r\nanläggningstillgångar i samma stat som koncernenheten hör \r\nhemma i, om vinsterna återinvesteras i materiella \r\nanläggningstillgångar i samma stat, eller\r\n\r\n9. ytterligare belopp som lagts till i redovisningen som en \r\nföljd av en förändring av redovisningsprinciperna för de \r\nposter som avses i 1-8.\r\n\r\nFör en leasegivare gäller att om ett leasingavtal avseende \r\nmateriella tillgångar behandlas som en fordran i \r\nmoderföretagets koncernredovisning men som en materiell \r\ntillgång vid leasegivarens inkomstbeskattning, ska en \r\nuppskjuten skatteskuld som är hänförlig till \r\nvärdeminskningsavdrag avseende tillgången omfattas av första \r\nstycket 1. Lag (2025:1461).\r\n\r\nBeräkning av tilläggsskattebelopp\r\n\r\nBeräkningen av den effektiva skattesatsen\r\n\r\n37 § Den effektiva skattesatsen är kvoten av de sammanlagda \r\njusterade skattekostnaderna för koncernenheterna i en stat och \r\ndet sammanlagda justerade resultatet för koncernenheterna i \r\nden staten.\r\n\r\nOm de sammanlagda justerade skattekostnaderna för \r\nkoncernenheterna i en stat uppgår till ett negativt belopp, \r\nska ett överskjutande skattebelopp bestämmas. Detta gäller \r\nunder förutsättning att underskottet som ger upphov till den \r\nnegativa skattekostnaden inte kvittas mot tidigare års \r\növerskott vid inkomstbeskattningen. Det överskjutande \r\nskattebeloppet ska bestämmas till samma belopp som den \r\nsammanlagda justerade skattekostnaden uppgår till. Vid \r\nberäkningen av den effektiva skattesatsen ska den sammanlagda \r\njusterade skattekostnaden för koncernenheterna i staten ökas \r\nmed ett positivt belopp motsvarande det överskjutande \r\nskattebeloppet.\r\n\r\nJusterat resultat och justerad skattekostnad som avser en \r\nkoncernenhet som är en investeringsenhet eller en \r\nförsäkringsinvesteringsenhet ska inte räknas med. Särskilda \r\nregler för beräkning av effektiv skattesats för sådana enheter \r\nfinns i 7 kap. 28 och 29 §§. Lag (2024:1248).\r\n\r\n37 a § Ett överskjutande skattebelopp enligt 37 § eller 4 kap. \r\n19 a § ska, under varje efterföljande räkenskapsår då det \r\nuppkommer ett positivt justerat resultat i den stat för vilken \r\nett överskjutande skattebelopp har bestämts och då den \r\njusterade skattekostnaden för staten uppgår till ett positivt \r\nbelopp, minska den sammanlagda justerade skattekostnaden för \r\nkoncernenheterna i den staten, dock lägst till noll.\r\nLag (2024:1248).\r\n\r\n37 b § Om en, flera eller samtliga koncernenheter som hör \r\nhemma i den stat för vilken ett överskjutande skattebelopp har \r\nbestämts upphör att vara en del av koncernen, ska \r\növerskjutande skattebelopp kvarstå hos den koncern som \r\nkoncernenheterna tillhörde under den tid då det överskjutande \r\nskattebeloppet bestämdes. Lag (2024:1248).\r\n\r\n37 c § När ett överskjutande skattebelopp bestäms ska beloppet \r\nregistreras i en förteckning över överskjutande skattebelopp.\r\n\r\nNär ett överskjutande skattebelopp minskar den justerade \r\nskattekostnaden enligt 37 a § ska det överskjutande \r\nskattebeloppet i förteckningen minskas med samma belopp.\r\nLag (2024:1248).\r\n\r\nTilläggsskattebeloppet för koncernenheterna i en stat\r\n\r\n38 § Om den effektiva skattesatsen är lägre än \r\nminimiskattesatsen ska en procentsats för tilläggsskatt \r\nberäknas. Med procentsats för tilläggsskatt avses \r\nminimiskattesatsen minskad med koncernens effektiva skattesats \r\nför räkenskapsåret i den aktuella staten. \r\n\r\nTilläggsskattebeloppet för koncernenheterna i en stat är lika \r\nmed enheternas sammantagna överskjutande vinst multiplicerad \r\nmed procentsatsen för tilläggsskatt för staten. Med \r\növerskjutande vinst avses det sammanlagda justerade resultatet \r\nför enheterna i en stat minskat med ett substansbelopp \r\nberäknat enligt 5 kap. 2-11 §§. Tilläggsskattebelopp som avser \r\nen koncernenhet som är en investeringsenhet eller en \r\nförsäkringsinvesteringsenhet ska inte räknas med. Särskilda \r\nregler för beräkning av tilläggsskattebelopp för \r\ninvesteringsenheter och försäkringsinvesteringsenheter finns i \r\n7 kap. 30 och 30 a §§.\r\n\r\nTillkommande tilläggsskattebelopp ska läggas till \r\ntilläggsskattebeloppet för det aktuella räkenskapsåret. \r\nNationell tilläggsskatt ska dras ifrån eller läggas till \r\nenligt förutsättningarna i 39 §. Lag (2024:1248).\r\n\r\n39 § Tilläggsskattebeloppet för koncernenheterna i en utländsk \r\nstat ska minskas med belopp avseende den nationella \r\ntilläggsskatt som ska betalas i den stat där enheterna hör \r\nhemma.\r\n\r\nTill den del nationell tilläggsskatt inte har betalats inom \r\nfyra år efter utgången av det räkenskapsår då den skulle ha \r\nbetalats ska den läggas till tilläggsskattebeloppet för \r\nkoncernenheterna i den staten i form av ett tillkommande \r\ntilläggsskattebelopp. Lag (2024:1248).\r\n\r\nTilläggsskattebeloppet för en koncernenhet\r\n\r\n40 § Tilläggsskattebeloppet enligt 38 § ska fördelas mellan \r\nkoncernenheterna i staten utifrån hur stor andel enhetens \r\njusterade vinst är av den justerade vinsten för samtliga \r\nkoncernenheter som har justerad vinst och hör hemma i den \r\nstaten. Ingen del av tilläggsskattebeloppet ska fördelas till \r\nkoncernenheter som har justerad förlust.\r\n\r\nOm tilläggsskattebeloppet för koncernenheterna i en stat \r\nendast består av tillkommande tilläggsskattebelopp och det \r\ninte finns någon justerad vinst i staten under räkenskapsåret, \r\nska tilläggsskatten fördelas mellan koncernenheterna i staten \r\nenligt första stycket utifrån deras justerade vinst under de \r\nräkenskapsår som omräkningen avser. \r\n\r\n41 § Om tillkommande tilläggsskattebelopp fördelas enligt 40 § \r\nandra stycket till koncernenheter i en stat där \r\nkoncernenheterna inte har någon justerad vinst, gäller \r\nföljande vid beräkningen enligt 6 kap. 4-7 §§ av en \r\nmoderenhets andel av det tillkommande tilläggsskattebeloppet. \r\nVarje koncernenhet ska då anses ha en justerad vinst som \r\nmotsvarar det tillkommande tilläggsskattebelopp som fördelats \r\ntill den koncernenheten dividerat med minimiskattesatsen. \r\n\r\nStatslösa koncernenheter\r\n\r\n42 § För statslösa koncernenheter ska såväl den effektiva \r\nskattesatsen som tilläggsskattebeloppet beräknas enhet för \r\nenhet.\r\n\r\n4 kap. Val, tillkommande tilläggsskattebelopp i vissa fall och \r\njustering av skattekostnad\r\n\r\n1 § I detta kapitel finns bestämmelser om\r\n\r\n- val som påverkar det justerade resultatet (2-12 k §§ ),\r\n\r\n- val som påverkar den justerade skattekostnaden (13-17 §§ ),\r\n\r\n- tillkommande tilläggsskattebelopp när det sammanlagda \r\njusterade resultatet i en stat är en förlust (18-19 a §§ ),\r\n\r\n- justering av skattekostnad i efterhand (20-24 §§ ), och\r\n\r\n- uppskjutna skattefordringar, uppskjutna skatteskulder och \r\növerförda tillgångar vid övergången till systemet (25-28 b §§).\r\nLag (2024:1248).\r\n\r\nVal som påverkar det justerade resultatet\r\n\r\nBeräkning av det justerade resultatet vid aktiebaserad \r\nersättning\r\n\r\n2 § Vid beräkningen av det justerade resultatet för en \r\nkoncernenhet får den rapporterande enheten välja att, i fråga \r\nom aktiebaserad ersättning, i stället för den redovisade \r\nkostnaden beräkna resultatet med ledning av den kostnad som \r\nbehandlas som avdragsgill vid enhetens inkomstbeskattning. Då \r\ngäller bestämmelserna i 3-5 §§.\r\n\r\nEtt val enligt första stycket gäller för samtliga \r\nkoncernenheter i samma stat under det räkenskapsår som valet \r\navser och de efterföljande räkenskapsår som omfattas av valet. \r\nEtt sådant val gäller i fem år från och med det räkenskapsår \r\nsom valet avser. Därefter fortsätter valet att gälla, om den \r\nrapporterande enheten inte återkallar valet. Om valet \r\nåterkallas kan ett nytt val enligt första stycket göras först \r\nfem år efter det år som återkallelsen avser. \r\n\r\n3 § Om instrument som är hänförliga till aktiebaserad \r\nersättning förfaller utan att utnyttjas, ska vid beräkningen \r\nav det justerade resultatet hela den kostnad som för tidigare \r\nräkenskapsår har minskat det justerade resultatet tas upp för \r\ndet räkenskapsår då möjligheten att utnyttja instrumentet \r\nförföll.\r\n\r\n4 § Om en del av kostnaden för den aktiebaserade ersättningen \r\nhar redovisats före det räkenskapsår då ett val enligt 2 § \r\ngörs, ska resultatet korrigeras för det år då valet görs. Vid \r\nberäkningen av det justerade resultatet ska resultatet \r\njusteras med ett belopp som motsvarar skillnaden mellan summan \r\nav de belopp som har dragits av vid beräkningen av det \r\njusterade resultatet för tidigare år och summan av de belopp \r\nsom skulle ha dragits av, om valet enligt 2 § hade gjorts för \r\nde tidigare räkenskapsåren.\r\n\r\n5 § Om ett val enligt 2 § återkallas gäller följande. Vid \r\nberäkningen av det justerade resultatet för det räkenskapsår \r\nsom återkallelsen avser ska en intäkt tas upp. Intäkten ska \r\nuppgå till summan av de belopp som för tidigare räkenskapsår \r\nhar dragits av från det justerade resultatet minskad med \r\nsumman av de redovisade kostnaderna. Detta gäller endast för \r\npositiva belopp och för belopp som avser ersättning som inte \r\nrealiserats eller betalats ut före det räkenskapsår då valet \r\nåterkallas.\r\n\r\nTillgångar och skulder som redovisas till verkligt värde\r\n\r\n6 § Vid beräkningen av det justerade resultatet för en \r\nkoncernenhet får den rapporterande enheten, avseende \r\ntillgångar och skulder som tas upp till verkligt värde i \r\nredovisningen, välja att i stället lägga realiserade vinster \r\noch förluster till grund för beräkningen. I så fall ska \r\nundantag göras för vinst eller förlust som beror på att \r\nredovisningen sker till verkligt värde. Vid avyttring eller \r\nåterbetalning ska realiserade vinster och förluster ligga till \r\ngrund för beräkningen. \r\n\r\nOm valet enligt första stycket görs för samma räkenskapsår som \r\ntillgången förvärvas eller skulden uppkommer, ska \r\nanskaffningsvärdet ligga till grund för beräkningen av det \r\njusterade resultatet. Om valet görs för ett senare år än det \r\når då tillgången förvärvades eller skulden uppkom, ska i \r\nstället det bokförda värdet den första dagen på det \r\nräkenskapsår som valet avser ligga till grund för beräkningen.\r\n\r\n7 § Ett val enligt 6 § gäller för samtliga koncernenheter i \r\nsamma stat och för samtliga tillgångar som redovisas till \r\nverkligt värde. Den rapporterande enheten kan dock välja att \r\nbegränsa valet till att endast gälla materiella tillgångar \r\neller sådana tillgångar och skulder som innehas av \r\ninvesteringsenheter. \r\n\r\nValet gäller i fem år från och med det räkenskapsår som valet \r\navser. Därefter fortsätter valet att gälla, om den \r\nrapporterande enheten inte återkallar valet. Om valet \r\nåterkallas kan ett nytt val enligt första stycket göras först \r\nfem år efter det år som återkallelsen avser.\r\n\r\n8 § Om valet återkallas ska ett belopp tas med vid beräkningen \r\nav det justerade resultatet. Detta belopp ska uppgå till \r\nskillnaden mellan\r\n\r\n1. tillgångens eller skuldens verkliga värde den första dagen \r\npå det räkenskapsår som återkallelsen avser, och \r\n\r\n2. det värde som legat till grund för beräkningen av det \r\njusterade resultatet.\r\n\r\nVinst eller förlust vid avyttring av fast egendom\r\n\r\n9 § Vid beräkningen av det justerade resultatet får den \r\nrapporterande enheten välja att behandla vinst eller förlust \r\nvid avyttring av fast egendom på det sätt som framgår av 10 §, \r\nom\r\n\r\n1. den fasta egendomen finns i samma stat som den avyttrande \r\nkoncernenheten hör hemma i,\r\n\r\n2. förvärvaren inte ingår i samma koncern som den avyttrande \r\nkoncernenheten, och \r\n\r\n3. den enhet som utnyttjar vinsten eller förlusten för \r\navräkning hör hemma i samma stat som den koncernenhet som \r\navyttrat fastigheten med vinst.\r\n\r\nEtt val enligt första stycket gäller för det räkenskapsår som \r\nvalet avser. \r\n\r\n10 § Sådan vinst som avses i 9 § ska avräknas mot \r\nkoncernenhetens eller en annan koncernenhets förlust vid en \r\nsådan avyttring som avses i 9 § under räkenskapsåret eller de \r\nfyra år som föregår detta (femårsperioden). Vinsten ska först \r\navräknas mot förlust som uppstått under femårsperiodens första \r\nräkenskapsår. Återstående vinst ska avräknas mot förluster \r\nsenare år under femårsperioden.\r\n\r\nOm det återstår vinst efter att den avräknats mot förluster \r\nenligt första stycket ska vinsten fördelas jämnt över \r\nfemårsperioden. Vinsten ska hänföras till de koncernenheter \r\nsom hör hemma i samma stat som den avyttrande koncernenheten \r\noch som gjort sådana vinster som avses i 9 §. Den återstående \r\nvinsten ska fördelas proportionellt med hänsyn till \r\nkoncernenhetens vinst i förhållande till motsvarande vinster \r\nför alla koncernenheter i staten. Om det under något \r\nräkenskapsår inte finns någon koncernenhet som har gjort en \r\nsådan vinst som avses i 9 §, ska det återstående beloppet för \r\ndet året fördelas lika mellan koncernenheterna i staten.\r\n\r\n11 § Ett val enligt 9 § medför att justerat resultat, effektiv \r\nskattesats och tilläggsskattebelopp enligt 3 kap. ska räknas \r\nom för samtliga koncernenheter och räkenskapsår som berörs av \r\nvalet. Den tilläggsskatt som tillkommer ska enligt 3 kap. 38 § \r\nläggas till tilläggsskattebeloppet för det år som valet enligt \r\n9 § avser. Tillkommande tilläggsskattebelopp ska fördelas \r\nenligt 3 kap. 40 och 41 §§.\r\n\r\nI 3 kap. 26 § finns en bestämmelse som avser skatter \r\nhänförliga till vinster eller förluster när 9 § tillämpas. \r\n\r\nTransaktioner mellan koncernenheter som ingår i en grupp för \r\nskattekonsolidering\r\n\r\n12 § Vid beräkningen av det justerade resultatet får den \r\nrapporterande enheten välja att eliminera koncerninterna \r\nintäkter, kostnader, vinster och förluster om koncernenheterna \r\n\r\n1. hör hemma i samma stat, och \r\n\r\n2. ingår i en grupp för konsolidering av skatt.\r\n\r\nFör det år då valet görs eller återkallas ska justeringar \r\ngöras så att poster inte beaktas mer än en gång och inte \r\nheller utelämnas helt.\r\n\r\nEtt val enligt första stycket gäller i fem år från och med det \r\nräkenskapsår som valet avser. Därefter fortsätter valet att \r\ngälla, om den rapporterande enheten inte återkallar valet. Om \r\nvalet återkallas kan ett nytt val enligt första stycket göras \r\nförst fem år efter det år som återkallelsen avser.\r\n\r\nNettoinvestering i utlandsverksamhet\r\n\r\n12 a § Vid beräkningen av det justerade resultatet för en \r\nkoncernenhet får den rapporterande enheten välja att inte ta \r\nmed vinster och förluster som återspeglas i koncernenhetens \r\nredovisade resultat och som är hänförliga till \r\nvalutakursförändringar avseende säkringsinstrument, om\r\n\r\n1. den aktuella valutakursrisken som har säkrats genom \r\nsäkringsinstrumentet avser ett ägarintresse som inte är ett \r\nportföljinnehav, \r\n\r\n2. vinster och förluster hänförliga till säkringsinstrumentet \r\nredovisas direkt mot eget kapital i moderföretagets \r\nkoncernredovisning, och\r\n\r\n3. säkringsinstrumentet utgör en effektiv säkring enligt de \r\nredovisningsprinciper som tillämpas i moderföretagets \r\nkoncernredovisning.\r\n\r\nEtt val enligt första stycket gäller i fem år från och med det \r\nräkenskapsår som valet avser. Därefter fortsätter valet att \r\ngälla, om den rapporterande enheten inte återkallar valet. Om \r\nvalet återkallas kan ett nytt val enligt första stycket göras \r\nförst fem år efter det år som återkallelsen avser.\r\nLag (2024:1248).\r\n\r\nAckordsvinster\r\n\r\n12 b § Vid beräkningen av det justerade resultatet för en \r\nkoncernenhet får den rapporterande enheten välja att inte ta \r\nmed en ackordsvinst, om ackordet följer av ett konkurs- eller \r\ninsolvensförfarande som\r\n\r\n1. övervakas av en domstol eller motsvarande instans, eller \r\n\r\n2. hanteras av en oberoende konkursförvaltare eller \r\nmotsvarande befattningshavare.\r\n\r\nDen rapporterande enheten får också välja att inte ta med en \r\nackordsvinst, om\r\n\r\n1. ackordet ingår i en ackordsuppgörelse som omfattar minst en \r\nborgenär som inte är närstående till gäldenären, och \r\n\r\n2. det på grundval av utredning från en oberoende part kan \r\nantas att gäldenären skulle ha blivit insolvent inom tolv \r\nmånader, om uppgörelsen inte hade omfattat borgenärerna som \r\ninte är närstående till gäldenären. Lag (2024:1248).\r\n\r\n12 c § Vid beräkningen av det justerade resultatet för en \r\nkoncernenhet får den rapporterande enheten också välja att \r\ninte ta med en ackordsvinst i det justerade resultatet, om\r\n\r\n1. ackord beviljas i förhållande till en borgenär som inte är \r\nnärstående till gäldenären, och\r\n\r\n2. gäldenärens skulder omedelbart före ackordsuppgörelsen \r\növersteg det verkliga värdet av gäldenärens tillgångar.\r\n\r\nDet belopp som undantas vid beräkningen får högst uppgå till \r\ndet lägsta av \r\n\r\n1. det belopp med vilket gäldenärens skulder översteg det \r\nverkliga värdet av dess tillgångar omedelbart före \r\nackordsuppgörelsen, och\r\n\r\n2. det belopp av ackordsvinsten som inte är en skattepliktig \r\nintäkt vid inkomstbeskattningen i den stat där gäldenären hör \r\nhemma. Lag (2024:1248).\r\n\r\n12 d § Vid tillämpningen av 12 b och 12 c §§ ska bedömningen \r\nav om två företag är närstående göras i enlighet med artikel \r\n5.8 i OECD:s modellavtal för skatter på inkomst och \r\nförmögenhet. Lag (2024:1248).\r\n\r\nUndantagna utdelningar och andra värdeöverföringar\r\n\r\n12 e § Vid beräkningen av det justerade resultatet för en \r\nkoncernenhet får den rapporterande enheten välja att ta med \r\nsådana utdelningar och andra värdeöverföringar från \r\nportföljinnehav som enligt 3 kap. 9 § inte ska tas med.\r\n\r\nEtt val enligt första stycket gäller i fem år från och med det \r\nräkenskapsår som valet avser. Därefter fortsätter valet att \r\ngälla, om den rapporterande enheten inte återkallar valet. Om \r\nvalet återkallas kan ett nytt val enligt första stycket göras \r\nförst fem år efter det år som återkallelsen avser.\r\nLag (2024:1248).\r\n\r\nUndantagen vinst eller förlust avseende ägarintressen\r\n\r\n12 f § Vid beräkningen av det justerade resultatet för en \r\nkoncernenhet får den rapporterande enheten välja att ta med \r\nredovisad vinst eller förlust avseende ägarintressen som \r\nenligt 3 kap. 10 § inte ska tas med och som inte utgör \r\nkvalificerade ägarintressen. Valet innebär att följande poster \r\nska tas med vid beräkningen av det justerade resultatet:\r\n\r\n1. redovisade poster avseende vinst eller förlust hänförlig \r\ntill värdering till verkligt värde eller nedskrivning av ett \r\nägarintresse om ägarenheten beskattas för värdeförändringen \r\neller, om ägarenheten beskattas först vid realisering, \r\nägarenhetens bokförda uppskjutna skatt har påverkats av \r\nvärdeförändringen,\r\n\r\n2. redovisade poster avseende vinst eller förlust hänförlig \r\ntill ett ägarintresse i en skattetransparent enhet som \r\nägarenheten redovisar enligt kapitalandelsmetoden, och\r\n\r\n3. vinst eller förlust hänförlig till avyttring av ett \r\nägarintresse om vinsten är skattepliktig och förlusten \r\navdragsgill vid den nationella inkomstbeskattningen.\r\nLag (2024:1248).\r\n\r\n12 g § Ett val enligt 12 f § gäller för samtliga \r\nkoncernenheter som hör hemma i samma stat och för samtliga \r\nsådana ägarintressen som dessa koncernenheter innehar. Valet \r\ngäller i fem år från och med det räkenskapsår som valet avser. \r\nDärefter fortsätter valet att gälla, om den rapporterande \r\nenheten inte återkallar valet. Om valet återkallas kan ett \r\nnytt val göras först fem år efter det år som återkallelsen \r\navser.\r\n\r\nOm ett ägarintresse har gett upphov till en förlust eller ett \r\nkostnadsavdrag som har beaktats vid beräkningen av det \r\njusterade resultatet ska dock det ägarintresset fortfarande \r\nomfattas av valet, även om valet i övrigt återkallas.\r\nLag (2024:1248).\r\n\r\n12 h § Med kvalificerat ägarintresse avses ett ägarintresse i \r\nen skattetransparent enhet under förutsättning att\r\n\r\n- investeringen behandlas som en ägarandel enligt nationell \r\nskattelagstiftning och enligt en allmänt erkänd \r\nredovisningsstandard i den stat där den skattetransparenta \r\nenheten bedriver verksamhet,\r\n\r\n- den skattetransparenta enhetens tillgångar, skulder, \r\nintäkter, kostnader och kassaflöden inte tas upp i samma \r\nkoncernredovisning som ägarenhetens tillgångar, skulder, \r\nintäkter, kostnader och kassaflöden, och \r\n\r\n- investeringen i ägarintresset rimligen kan förväntas ge en \r\npositiv avkastning endast på grund av möjligheten för \r\nägarenheten att tillgodogöra sig skattetillgodohavanden som \r\ninte är kvalificerade skattetillgodohavanden.\r\n\r\nBedömningen av vilken avkastning som rimligen kan förväntas \r\nska baseras på vad som är känt vid tidpunkten för \r\ninvesteringen. Lag (2024:1248).\r\n\r\n12 i § För en ägarenhet som omfattas av ett val enligt 12 f § \r\ngäller följande avseende en kvalificerad transparent \r\nskatteförmån hänförlig till innehav av ett kvalificerat \r\nägarintresse. Om ägarenheten i sin redovisning har hanterat \r\nskatteförmånen som en minskning av enhetens skattekostnad, ska \r\nskatteförmånen läggas till vid beräkningen av den justerade \r\nskattekostnaden \r\n\r\nför koncernenheten. Förmånen ska i stället behandlas som en \r\nåterbetalning av investerat belopp, till den del förmånen \r\ntillsammans med utdelning, återbetalning från det \r\nkvalificerade ägarintresset eller köpeskilling vid avyttring \r\nav ägarintresset sammantaget motsvarar ägarenhetens \r\nanskaffningskostnad för det kvalificerade ägarintresset.\r\n\r\nNär anskaffningskostnaden för det kvalificerade ägarintresset \r\nanses helt återbetald enligt första stycket, ska ytterligare \r\nkvalificerad transparent skatteförmån, utdelning eller \r\nåterbetalning från det kvalificerade ägarintresset som \r\ntillkommer ägarenheten minska den justerade skattekostnaden. \r\nMotsvarande gäller för köpeskilling vid avyttring av det \r\nkvalificerade ägarintresset. Lag (2024:1248).\r\n\r\n12 j § Om koncernenheten i sin redovisning periodiserar den \r\nkvalificerade transparenta skatteförmånen proportionerligt \r\növer det kvalificerade ägarintressets förväntade innehavstid, \r\nska samma periodisering gälla vid tillämpning av 12 i §.\r\n\r\nOm koncernenheten inte tillämpar proportionerlig periodisering \r\ni sin redovisning kan den rapporterande enheten välja att ändå \r\ntillämpa sådan periodisering vid beräkningen av den justerade \r\nskattekostnaden för ägarenheten. Ett sådant val måste göras \r\navseende det tidigaste av det första år som ägarenheten \r\ninnehar det aktuella kvalificerade ägarintresset och det \r\nförsta år som ägarenheten omfattas av denna lag eller av \r\nutländsk lagstiftning som är likvärdig med och administreras \r\npå ett sätt som är förenligt med bestämmelserna i rådets \r\ndirektiv 2022/2523 i den ursprungliga lydelsen eller, när det \r\ngäller en stat utanför Europeiska unionen, modellreglerna.\r\nLag (2024:1248).\r\n\r\n12 k § Med kvalificerad transparent skatteförmån avses det \r\nbelopp som motsvarar summan av\r\n\r\n- skattetillgodohavanden som tillgodoräknas en ägarenhet av \r\nett kvalificerat ägarintresse, och\r\n\r\n- underskott hänförligt till ett kvalificerat ägarintresse som \r\när skattemässigt avdragsgillt för ägarenheten, multiplicerat \r\nmed den nominella inkomstskattesats som ägarenheten beskattas \r\nmed i den stat där den hör hemma. Lag (2024:1248).\r\n\r\nVal som påverkar den justerade skattekostnaden\r\n\r\nAlternativregel för uppskjuten skattefordran\r\n\r\n13 § Vid beräkning av den effektiva skattesatsen i en stat \r\nenligt 3 kap. 37 § får den rapporterande enheten välja att, i \r\nstället för att för koncernenheterna i staten beakta \r\nuppskjutna skattejusteringsbelopp beräknade enligt 3 kap. 30-\r\n36 §§, ta upp en särskild uppskjuten skattefordran. Detta \r\ngäller bara om det sammanlagda justerade resultatet för de \r\nkoncernenheter som hör hemma i staten är en förlust. Den \r\nsärskilda uppskjutna skattefordran ska motsvara \r\nkoncernenheternas sammanlagda justerade förlust multiplicerad \r\nmed minimiskattesatsen.\r\n\r\nEtt val enligt första stycket gäller för samtliga \r\nkoncernenheter i den aktuella staten och får inte göras \r\navseende koncernenheter som hör hemma i en stat som har ett \r\ngodkänt utdelningsskattesystem som kan vara tillämpligt för \r\nnågon av de aktuella koncernenheterna.\r\n\r\nEtt val enligt första stycket får göras endast för det första \r\nräkenskapsår som en enhet i den stat som valet gäller ingår i \r\nden koncern som omfattas av denna lag eller av utländsk \r\nlagstiftning som är likvärdig med och administreras på ett \r\nsätt som är förenligt med bestämmelserna i rådets direktiv \r\n2022/2523 i den ursprungliga lydelsen eller, när det gäller en \r\nstat utanför Europeiska unionen, modellreglerna. Därefter \r\nfortsätter valet att gälla, om den rapporterande enheten inte \r\nåterkallar valet. Lag (2024:1248).\r\n\r\n14 § En särskild uppskjuten skattefordran enligt 13 § ska \r\nminskas för det räkenskapsår då det sammanlagda justerade \r\nresultatet för koncernenheterna i staten är en vinst. \r\nMinskningen ska uppgå till det lägsta av\r\n\r\n1. det belopp som motsvarar den justerade vinsten \r\nmultiplicerad med minimiskattesatsen, och \r\n\r\n2. det belopp som skattefordran uppgår till.\r\n\r\nÅterstående skattefordran ska överföras till efterföljande \r\nräkenskapsår och läggas samman med motsvarande fordringar \r\nunder dessa år.\r\n\r\n15 § Om den rapporterande enheten återkallar valet enligt 13 § \r\nska den särskilda uppskjutna skattefordran minskas till noll \r\nmed verkan från den första dagen på det räkenskapsår som \r\nåterkallelsen avser.\r\n\r\n16 § Om valet enligt 13 § avser en delägarbeskattad enhet som \r\när ett moderföretag ska den särskilda uppskjutna skattefordran \r\nberäknas med hänsyn till enhetens justerade förlust efter de \r\njusteringar som avses i 7 kap. 14 §.\r\n\r\n/Rubriken träder i kraft I:2026-01-01/\r\nAlternativregel för uppskjuten skatt som ska fördelas till en \r\nkoncernenhet\r\n\r\n16 a § /Träder i kraft I:2026-01-01/\r\nEn rapporterande enhet kan välja att för moder- och \r\nhuvudenheter i en stat inte tillämpa 3 kap. 27 m-27 o §§ om \r\nfördelning av uppskjuten skatt. Om ett sådant val görs ska den \r\nuppskjutna skatten inte ingå i den justerade skattekostnaden \r\nför vare sig moder- eller huvudenheten eller någon av de \r\nkoncernenheter som fördelning annars skulle ha skett till.\r\n\r\nEtt sådant val gäller i fem år från och med det räkenskapsår \r\nsom valet avser. Därefter fortsätter valet att gälla, om den \r\nrapporterande enheten inte återkallar valet. Om valet \r\nåterkallas kan ett nytt val enligt första stycket göras först \r\nfem år efter det år som återkallelsen avser. Lag (2025:1461).\r\n\r\nUppskjuten skatteskuld \r\n\r\n17 § Den rapporterande enheten får välja att vid beräkningen \r\nav den justerade skattekostnaden inte beakta en uppskjuten \r\nskatteskuld som inte förväntas bli reglerad inom den tid som \r\nanges i 3 kap. 35 § första stycket.\r\n\r\nEtt sådant val gäller för det räkenskapsår som valet avser.\r\nLag (2024:1248).\r\n\r\nTillkommande tilläggsskattebelopp när det sammanlagda \r\njusterade resultatet i en stat är en förlust\r\n\r\n18 § Ett tillkommande tilläggsskattebelopp ska beräknas, om\r\n\r\n1. det sammanlagda justerade resultatet för koncernenheterna i \r\nen stat är en förlust, och\r\n\r\n2. den justerade skattekostnaden är\r\n\r\na) ett negativt belopp, och\r\n\r\nb) lägre än ett belopp som beräknas genom att den justerade \r\nförlusten multipliceras med minimiskattesatsen.\r\n\r\nDet tillkommande tilläggsskattebeloppet ska uppgå till \r\nskillnaden mellan den justerade skattekostnaden och den \r\njusterade förlusten multiplicerad med minimiskattesatsen.\r\nLag (2024:1248).\r\n\r\n19 § Tillkommande tilläggsskattebelopp enligt 18 § ska \r\nfördelas till koncernenheter i staten med justerade \r\nskattekostnader som\r\n\r\n1. understiger noll, och\r\n\r\n2. understiger det justerade resultatet multiplicerat med \r\nminimiskattesatsen.\r\n\r\nBeloppet ska fördelas proportionellt. Det belopp som ska \r\nhänföras till respektive enhet beräknas genom att den \r\njusterade skattekostnaden för enheten dras av från dess \r\njusterade resultat multiplicerat med minimiskattesatsen.\r\n\r\nEn koncernenhet ska vid beräkningen enligt 6 kap. 4-7 §§ anses \r\nha en justerad vinst som motsvarar det tillkommande \r\ntilläggsskattebelopp som fördelats på den koncernenheten \r\ndividerat med minimiskattesatsen.\r\n\r\n19 a § Om ett tillkommande tilläggsskattebelopp ska beräknas \r\nenligt 18 § kan den rapporterande enheten välja att i stället \r\nför att tillämpa 18 och 19 §§ beräkna ett överskjutande \r\nskattebelopp. Detta gäller under förutsättning att \r\nunderskottet som ger upphov till den negativa skattekostnaden \r\ninte kvittas mot tidigare års överskott vid \r\ninkomstbeskattningen. Ett sådant val gäller för det \r\nräkenskapsår som valet avser.\r\n\r\nDet överskjutande skattebeloppet ska uppgå till skillnaden \r\nmellan den justerade skattekostnaden och den justerade \r\nförlusten multiplicerad med minimiskattesatsen. \r\n\r\nVad som sägs i 3 kap. 37 a-37 c §§ gäller för ett \r\növerskjutande skattebelopp beräknat enligt första och andra \r\nstyckena. Lag (2024:1248).\r\n\r\nJustering av skattekostnad i efterhand\r\n\r\n20 § Om en koncernenhet justerar kostnaden för medräknade \r\nskatter i räkenskaperna för ett tidigare räkenskapsår, ska den \r\njusterade skattekostnaden inte ändras för det tidigare året. I \r\nstället ska motsvarande belopp påverka den justerade \r\nskattekostnaden för det aktuella räkenskapsåret.\r\n\r\nOm en sådan justering innebär att skattekostnaden minskar ska \r\ndock den effektiva skattesatsen och tilläggsskattebeloppet \r\nräknas om i enlighet med 3 kap. 37 och 38 §§ för det år \r\njusteringen avser (justeringsåret) och de efterföljande år som \r\npåverkas. Ett tillkommande tilläggsskattebelopp ska enligt \r\n3 kap. 38 § läggas till tilläggsskattebeloppet för det \r\naktuella räkenskapsåret och ska fördelas enligt 3 kap. 40 och \r\n41 §§. \r\n\r\n21 § Den rapporterande enheten får välja att låta en \r\noväsentlig minskning av skattekostnaden för medräknade skatter \r\npåverka det innevarande räkenskapsåret i stället för \r\njusteringsåret.\r\n\r\nEn minskning av skattekostnaden är oväsentlig om minskningarna \r\nsammantaget för koncernenheterna i den aktuella staten \r\nunderstiger en miljon euro. Vid tillämpningen av \r\nbeloppsangivelsen i euro ska belopp i annan valuta räknas om \r\npå det sätt som anges i 1 kap. 4 §.\r\n\r\nEtt val enligt första stycket gäller för det räkenskapsår som \r\nvalet avser. \r\n\r\n22 § Om skattesatsen i en stat sänks så att den understiger \r\nminimiskattesatsen och det leder till att den uppskjutna \r\nskattekostnaden för en koncernenhet minskar, ska ett belopp \r\nsom motsvarar förändringen behandlas enligt 20 och 21 §§.\r\n\r\n23 § Om en uppskjuten skattekostnad har beräknats enligt en \r\nnationell skattesats som är lägre än minimiskattesatsen och \r\nden nationella skattesatsen höjs, ska den uppskjutna \r\nskattekostnad som följer av en sådan höjning behandlas enligt \r\n20 § för det räkenskapsår då skatten betalas.\r\n\r\nJusteringen enligt första stycket får inte överstiga ett \r\nbelopp som motsvarar den uppskjutna skattekostnaden beräknad \r\nenligt minimiskattesatsen. \r\n\r\n24 § Om mer än en miljon euro av en koncernenhets aktuella \r\nskattekostnad, som ingår i de medräknade skatterna, inte har \r\nbetalats inom tre år från räkenskapsårets utgång, ska justerad \r\nskattekostnad, effektiv skattesats och tilläggsskattebelopp \r\nräknas om. Den justerade skattekostnaden ska då minskas med \r\ndet obetalda beloppet. Vid tillämpningen av beloppsangivelsen \r\ni euro ska belopp i annan valuta räknas om på det sätt som \r\nanges i 1 kap. 4 §.\r\n\r\nDen effektiva skattesatsen och tilläggsskattebeloppet ska då \r\nräknas om i enlighet med 3 kap. 37 och 38 §§ för \r\njusteringsåret och de efterföljande år som påverkas. Ett \r\ntillkommande tilläggsskattebelopp ska enligt 3 kap. 38 § \r\nläggas till tilläggsskattebeloppet för det innevarande \r\nräkenskapsåret och ska fördelas enligt 3 kap. 40 och 41 §§. \r\n\r\nUppskjutna skattefordringar, uppskjutna skatteskulder och \r\növerförda tillgångar vid övergången till systemet\r\n\r\n25 § Vid fastställande av den effektiva skattesatsen för \r\nkoncernenheter i en stat för ett övergångsår enligt 26 § och \r\nför varje därpå följande räkenskapsår ska alla de uppskjutna \r\nskattefordringar och uppskjutna skatteskulder som återspeglas \r\neller redovisas i alla koncernenheters räkenskaper i en stat \r\nbeaktas för övergångsåret.\r\n\r\nUppskjutna skattefordringar och uppskjutna skatteskulder ska \r\nräknas med utifrån den skattesats som är lägst av \r\nminimiskattesatsen och den tillämpliga nationella \r\nskattesatsen. En uppskjuten skattefordran som har redovisats \r\ntill en skattesats som är lägre än minimiskattesatsen får dock \r\nräknas om enligt minimiskattesatsen om den skattskyldige kan \r\nvisa att den uppskjutna skattefordran är hänförlig till en \r\njusterad förlust.\r\n\r\nEffekter som uppstår när värdet på en uppskjuten skattefordran \r\njusteras eller när principer för att ta upp en sådan fordran i \r\nräkenskaperna ändras ska inte påverka värdet av den uppskjutna \r\nskattefordran. \r\n\r\n25 a § Om en fordran avseende avräkning av utländsk skatt har \r\nberäknats enligt en skattesats som överstiger \r\nminimiskattesatsen, ska den räknas om genom att det redovisade \r\nbeloppet multipliceras med minimiskattesatsen och divideras \r\nmed den tillämpliga nationella skattesatsen. Om den nationella \r\nskattesatsen därefter ändras, ska kvarstående belopp räknas om \r\nenligt den nya skattesatsen. Lag (2024:1248).\r\n\r\n25 b § Om ett skattetillgodohavande har uppkommit före \r\növergångsåret men utnyttjas under ett senare år, ska \r\nskattekostnaden inte minskas enligt 3 kap. 29 §.\r\nLag (2024:1248).\r\n\r\n25 c § Lag (2024:1248).\r\nOm en uppskjuten skattefordran inte alls har redovisats \r\ni räkenskaperna för att kriterierna för redovisning av fordran \r\ninte är uppfyllda, ska fordran ändå tas upp vid tillämpning av \r\n25 §. Lag (2024:1248).\r\n\r\n26 § Med övergångsår för en stat avses det första räkenskapsår \r\ndå en koncernenhet omfattas av en lagstiftning som är \r\nlikvärdig med och administreras på ett sätt som är förenligt \r\nmed \r\n\r\n1. bestämmelserna i rådets direktiv 2022/2523, i den \r\nursprungliga lydelsen, eller\r\n\r\n2. när det gäller en stat utanför Europeiska unionen, \r\nmodellreglerna.\r\n\r\n27 § Uppskjutna skattefordringar och uppskjutna skatteskulder \r\nsom avses i 25 § ska inte justeras enligt 3 kap. 34 eller \r\n35 §.\r\n\r\nUppskjutna skattefordringar som härrör från sådana poster som \r\nenligt 3 kap. inte ska ingå vid beräkningen av det justerade \r\nresultatet ska dock undantas från den beräkning som avses i \r\n25 § när sådana uppskjutna skattefordringar uppkommer i en \r\ntransaktion som har ägt rum efter den 30 november 2021.\r\nLag (2024:1248).\r\n\r\n28 § Vid överföring av tillgångar mellan koncernenheter efter \r\nden 30 november 2021 men före början av den överförande \r\nkoncernenhetens övergångsår, ska värdet beträffande \r\ntilläggsskatt för de överförda tillgångarna vid överföringen \r\nanses motsvara tillgångarnas värde enligt den överförande \r\nkoncernenhetens redovisning. Detta gäller dock inte för \r\nlagertillgångar. Uppskjutna skattefordringar och skatteskulder \r\nska fastställas på grundval av samma värde.\r\n\r\nFörsta stycket gäller för samtliga transaktioner som \r\nredovisningsmässigt behandlas som överföring av äganderätten \r\nfrån en part till en annan. Bestämmelsen ska även tillämpas om \r\nen koncernenhet skriver upp värdet på tillgångar i \r\nredovisningen.\r\n\r\nOm parterna redovisar intäkter och motsvarande kostnader under \r\nsamma räkenskapsår, ska första och andra styckena inte \r\ntillämpas på leasingavtal, licensavtal och swapavtal som \r\nreglerar totalavkastning. Lag (2024:1248).\r\n\r\n28 a § Vid transaktioner som avses i 28 § får den förvärvande \r\nkoncern-enheten ta upp en fordran avseende uppskjuten skatt \r\ntill den del den avyttrande koncernenheten har beskattats för \r\ntransaktionen.\r\n\r\nEn fordran avseende uppskjuten skatt enligt första stycket får \r\ninte överstiga skillnaden mellan det skattemässiga värdet på \r\nen tillgång enligt lokala skatteregler och värdet enligt 28 § \r\nmultiplicerad med minimiskattesatsen. En sådan fordran ska \r\ninte påverka det uppskjutna skattejusteringsbeloppet enligt \r\n3 kap. 30-34 d §§ för det år då fordran uppkommer. I stället \r\nska fordrans värde justeras årligen i proportion till den \r\nminskning av det bokförda värdet för tillgången som görs det \r\nåret. Lag (2024:1248).\r\n\r\n28 b § Vid transaktioner som avses i 28 § kan den förvärvande \r\nkoncernenheten välja att, i stället för värdet enligt den \r\nparagrafen, använda tillgångens verkliga värde. Detta gäller \r\nom\r\n\r\n- koncernenheten i redovisningen tar upp tillgången till \r\nverkligt värde, och \r\n\r\n- en fordran avseende uppskjuten skatt enligt 28 a § skulle ha \r\nuppgått till skillnaden mellan det skattemässiga värdet enligt \r\nlokala skatteregler och värdet enligt 28 § multiplicerad med \r\nminimiskattesatsen om 28 a § hade tillämpats. Lag (2024:1248).\r\n\r\n5 kap. Substansbelopp, verksamhet av begränsad betydelse och \r\ninternationell sjöfartsverksamhet\r\n\r\n1 § I detta kapitel finns bestämmelser om\r\n\r\n- substansbelopp (2-11 §§ ),\r\n\r\n- undantag vid verksamhet av begränsad betydelse (12-14 §§ ), \r\noch\r\n\r\n- undantag för internationell sjöfartsverksamhet (15-19 §§ ).\r\nLag (2024:1248).\r\n\r\nSubstansbelopp\r\n\r\nBeräkningen av substansbeloppet\r\n\r\n2 § Vid beräkningen enligt 3 kap. 38 § av den överskjutande \r\nvinsten ska en koncerns sammanlagda justerade resultat i en \r\nstat minskas med ett substansbelopp. Substansbeloppet för \r\nsamtliga koncernenheter som hör hemma i en stat är summan av \r\nett belopp som avser personalkostnader beräknade enligt 3 § \r\noch ett belopp som avser materiella anläggningstillgångar \r\nberäknat enligt 4 §.\r\n\r\nFörsta stycket gäller inte för investeringsenheter eller \r\nförsäkringsinvesteringsenheter. Lag (2024:1248).\r\n\r\nPersonalkostnader\r\n\r\n3 § Beloppet för personalkostnader för anställda och oberoende \r\nuppdragstagare som arbetar i en koncernenhets ordinarie \r\nverksamhet och under koncernens ledning och kontroll beräknas \r\nenligt följande. Om dessa anställda och uppdragstagare arbetar \r\nmer än femtio procent av sin arbetstid för koncernen i den \r\nstat där koncernenheten hör hemma, är beloppet för \r\nkoncernenheten fem procent av kostnaderna för dem. För dem som \r\narbetar högst femtio procent av sin arbetstid för koncernen i \r\nden stat där koncernenheten hör hemma, är beloppet i stället \r\nfem procent av den andel av kostnaderna som hänför sig till \r\narbetet där.\r\n\r\nFöljande ska inte ingå i beräkningen:\r\n\r\n1. personalkostnader som lagts till balansvärdet på sådana \r\nmateriella\r\n\r\nanläggningstillgångar som avses i 4 §, och\r\n\r\n2. personalkostnader som kan hänföras till det resultat som \r\ninte tas med vid beräkningen av det justerade resultatet \r\nenligt 15 §. Lag (2024:1248).\r\n\r\nMateriella anläggningstillgångar\r\n\r\n4 § Om en koncernenhets materiella anläggningstillgångar mer \r\nän femtio procent av tiden finns i den stat där koncernenheten \r\nhör hemma, är beloppet för materiella anläggningstillgångar \r\nfem procent av balansvärdet på tillgångarna.\r\n\r\nOm en koncernenhets materiella anläggningstillgångar högst \r\nfemtio procent av tiden finns i den stat där koncernenheten \r\nhör hemma, uppgår beloppet för tillgångar till högst fem \r\nprocent av den andel av beloppet som motsvaras av den tid som \r\ntillgångarna finns där.\r\n\r\nSom materiella anläggningstillgångar behandlas också följande \r\ntillgångar om de finns i eller kan hänföras till samma stat:\r\n\r\n1. naturresurser,\r\n\r\n2. leasetagares nyttjanderätt till materiella \r\nanläggningstillgångar som redovisas som tillgång i \r\nbalansräkningen, och\r\n\r\n3. en licens eller ett liknande arrangemang från en offentlig \r\nförvaltning som gäller rätten att använda fast egendom eller \r\natt utnyttja naturresurser och som medför betydande \r\ninvesteringar i materiella anläggningstillgångar.\r\nLag (2024:1248).\r\n\r\n4 a § Följande ska inte ingå i beräkningen enligt 4 § :\r\n\r\n1. balansvärdet på materiella anläggningstillgångar som \r\ninnehas för försäljning, leasing eller investering, och\r\n\r\n2. balansvärdet på materiella anläggningstillgångar som \r\nanvänds i verksamhet som avses i 15 §.\r\n\r\nVid leasing ska materiella anläggningstillgångar som finns i \r\nsamma stat som leasegivaren hör hemma i inte undantas enligt \r\nförsta stycket 1. Detta gäller till den del det genomsnittliga \r\nbalansvärdet på en tillgång hos leasegivaren vid \r\nräkenskapsårets ingång och utgång överstiger det \r\ngenomsnittliga värdet för nyttjanderättstillgången hos \r\nleasetagaren vid motsvarande tidpunkter. Om leasetagaren inte \r\ningår i samma koncern som leasegivaren, är leasetagarens \r\nnyttjanderättsvärde detsamma som summan av återstående \r\nleasingavgifter.\r\n\r\nOm en leasegivare leasar ut en väsentlig del av en materiell \r\nanläggningstillgång men använder den återstående delen av \r\ntillgången för eget bruk, ska värdet fördelas mellan delarna \r\nutifrån vad som är skäligt. För den del som leasas ut ska \r\nandra stycket tillämpas. Lag (2024:1248).\r\n\r\n5 § Med balansvärde enligt 4 § avses genomsnittet av värdet \r\nvid räkenskapsårets ingång och utgång i moderföretagets \r\nkoncernredovisning. \r\n\r\nFast driftställe\r\n\r\n6 § För ett fast driftställe ska de belopp som avses i 3 och \r\n4 §§ beräknas på grundval av sådana kostnader och tillgångar \r\nsom ingår i det fasta driftställets separata räkenskaper \r\nenligt 7 kap. 19-21 §§. Detta gäller under förutsättning att \r\ntillgångarna och personalen finns i samma stat som det fasta \r\ndriftstället.\r\n\r\nPersonalkostnader och materiella anläggningstillgångar som \r\nhänför sig till ett fast driftställe ska inte beaktas vid \r\nberäkningen enligt 3 och 4 §§ för huvudenheten.\r\n\r\nOm ett fast driftställes inkomster helt eller delvis undantas \r\nfrån det redovisade respektive justerade resultatet i enlighet \r\nmed 7 kap. 6 och 16 §§ ska personalkostnader och materiella \r\nanläggningstillgångar hos det fasta driftstället undantas i \r\nmotsvarande mån från beräkningen enligt 3 och 4 §§.\r\n\r\nDelägarbeskattade enheter\r\n\r\n7 § Om en delägarbeskattad enhets personalkostnader och \r\nmateriella anläggningstillgångar inte kan hänföras till ett \r\nfast driftställe enligt 6 § ska de fördelas till den \r\ndelägarbeskattade enhetens ägarenheter. Det gäller under \r\nförutsättning att tillgångarna och personalen finns i den stat \r\ndär ägarenheten hör hemma.\r\n\r\nPersonalkostnaderna och värdet av de materiella \r\nanläggningstillgångarna ska fördelas på det sätt som anges i \r\n7 kap. 8 §.\r\n\r\n8 § Om den delägarbeskattade enheten är ett moderföretag ska \r\npersonalkostnaderna och de materiella anläggningstillgångar \r\nsom finns i den stat där enheten hör hemma fördelas till den \r\ndelägarbeskattade enheten. Personalkostnaderna och värdet av \r\ntillgångarna ska sänkas i proportion till hur stor andel av \r\nden justerade vinsten som undantas från den delägarbeskattade \r\nenheten enligt 7 kap. 12 och 13 §§. Lag (2024:1248).\r\n\r\n9 § De personalkostnader och anläggningstillgångar för en \r\ndelägarbeskattad enhet som inte omfattas av 7 eller 8 § ska \r\nundantas från koncernens beräkningar av substansbeloppet.\r\n\r\nModerföretag som omfattas av ett system med avdragsgill \r\nutdelning\r\n\r\n9 a § För ett moderföretag som omfattas av ett system med \r\navdragsgill utdelning ska beloppen för personalkostnader och \r\nför materiella anläggningstillgångar som finns i den stat där \r\nmoderföretaget hör hemma sänkas i proportion till hur stor \r\nandel av den justerade vinsten som delas ut som sådan \r\navdragsgill utdelning som avses i 7 kap. 66-70 §§.\r\n\r\nFörsta stycket gäller även andra koncernenheter om de omfattas \r\nav 7 kap. 70 §. Lag (2024:1248).\r\n\r\nStatslösa enheter\r\n\r\n10 § Substansbeloppet för statslösa koncernenheter ska \r\nberäknas enhet för enhet. \r\n\r\nVal att inte göra avdrag för substansbeloppet\r\n\r\n11 § En rapporterande enhet får välja att inte göra avdrag för \r\nsubstansbelopp för koncernenheterna som hör hemma i en stat. \r\nEtt sådant val gäller för det räkenskapsår som valet avser. \r\n\r\nUndantag vid verksamhet av begränsad betydelse\r\n\r\n12 § En rapporterande enhet får välja att göra ett undantag \r\nvid verksamhet av begränsad betydelse. Ett sådant undantag \r\ninnebär att tilläggsskattebeloppet för koncernenheterna i en \r\nstat ska bestämmas till noll. Undantaget får endast göras om\r\n\r\n1. den genomsnittliga intäkten för koncernenheterna i staten, \r\nberäknad enligt 13 § första stycket är lägre än tio miljoner \r\neuro, och\r\n\r\n2. det genomsnittliga justerade resultatet för \r\nkoncernenheterna i staten, beräknat enligt 13 § andra stycket, \r\när lägre än en miljon euro.\r\n\r\nVid tillämpningen av de beloppsangivelser i euro som finns i \r\nförsta stycket ska belopp i annan valuta räknas om på det sätt \r\nsom anges i 1 kap. 4 §.\r\n\r\nEtt val enligt första stycket gäller för det räkenskapsår som \r\nvalet avser.\r\n\r\n13 § Den genomsnittliga intäkten är genomsnittet av intäkterna \r\nför koncernenheterna under räkenskapsåret och de två \r\nföregående räkenskapsåren. I 3, 4, 5 och 7 kap. finns \r\nbestämmelser som kan påverka intäkterna för koncernenheterna. \r\n\r\nDet genomsnittliga justerade resultatet är genomsnittet av \r\nvinsterna minskat med förlusterna för koncernenheterna under \r\nräkenskapsåret och de två föregående räkenskapsåren. I 3, 4, 5 \r\noch 7 kap. finns bestämmelser som kan påverka vinster \r\nrespektive förluster för koncernenheterna. \r\n\r\nOm det för något av de två föregående räkenskapsåren inte \r\nfanns koncernenheter i staten med intäkt eller justerad \r\nförlust, ska det räkenskapsåret undantas från beräkningen.\r\n\r\n14 § Bestämmelserna i 12 och 13 §§ ska inte tillämpas på \r\nstatslösa koncernenheter, investeringsenheter eller \r\nförsäkringsinvesteringsenheter. Sådana koncernenheters \r\nintäkter och justerade resultat ska undantas från beräkningen \r\nenligt 12 och 13 §§. Lag (2024:1248).\r\n\r\nUndantag för internationell sjöfartsverksamhet\r\n\r\nResultat som inte ska tas med\r\n\r\n15 § Vid beräkningen av det justerade resultatet för en \r\nkoncernenhet ska enhetens resultat från internationell \r\nsjöfartsverksamhet och från verksamhet som kompletterar \r\ninternationell sjöfartsverksamhet inte tas med. Detta gäller \r\nendast om den strategiska eller kommersiella förvaltningen av \r\nalla berörda fartyg faktiskt bedrivs från den stat där \r\nkoncernenheten hör hemma. Med en koncernenhets resultat från \r\ninternationell sjöfartsverksamhet och verksamhet som \r\nkompletterar internationell sjöfartsverksamhet avses enhetens \r\nintäkter enligt 18 och 19 §§ med avdrag för enhetens kostnader \r\nenligt 16 §.\r\n\r\nFörsta stycket gäller dock inte till den del intäkterna för \r\nsamtliga koncernenheter i staten från sådan kompletterande \r\nverksamhet som avses i 19 § överstiger hälften av dessa \r\nenheters intäkter från internationell sjöfartsverksamhet \r\nenligt 18 §. I ett sådant fall ska det överskjutande beloppet \r\ntas med vid beräkningen av koncernenheternas justerade \r\nresultat.\r\n\r\nKostnader \r\n\r\n16 § En koncernenhets kostnader som direkt kan hänföras till \r\nen enhets internationella sjöfartsverksamhet eller till \r\nverksamhet som kompletterar internationell sjöfartsverksamhet \r\nska dras av från enhetens intäkter från sådan verksamhet vid \r\nberäkning av det resultat som ska undantas enligt 15 §. \r\n\r\nEn koncernenhets kostnader som indirekt kan hänföras till en \r\nenhets internationella sjöfartsverksamhet eller till \r\nverksamhet som kompletterar internationell sjöfartsverksamhet \r\nska dras av från enhetens intäkter från sådan verksamhet i \r\nproportion till enhetens totala intäkter vid beräkning av det \r\nresultat som ska undantas enligt 15 §. \r\n\r\nFörluster \r\n\r\n17 § Vid beräkning av en koncernenhets justerade resultat \r\nenligt 15 § ska förluster från internationell \r\nsjöfartsverksamhet och verksamhet som kompletterar \r\ninternationell sjöfartsverksamhet inte tas med.\r\n\r\nIntäkter från internationell sjöfartsverksamhet\r\n\r\n18 § Med en koncernenhets intäkter från internationell \r\nsjöfarts-verksamhet avses intäkter från följande verksamheter:\r\n\r\n1. transporter av passagerare eller gods med fartyg i \r\ninternationell trafik oavsett om fartygen ägs, leasas eller på \r\nannat sätt står till enhetens förfogande,\r\n\r\n2. transporter av passagerare eller gods med fartyg i \r\ninternationell trafik inom ramen för charterarrangemang som \r\navser hyra av ett visst utrymme på ett fartyg, \r\n\r\n3. leasing av fartyg som ska användas för transporter av \r\npassagerare eller gods i internationell trafik med charter, \r\nfullt utrustade, bemannade och försedda med förnödenheter och \r\nvad som i övrigt är nödvändigt för fartygets drift,\r\n\r\n4. leasing till en annan koncernenhet av obemannade fartyg som \r\nanvänds för transporter av passagerare eller gods i \r\ninternationell trafik,\r\n\r\n5. deltagande i en pool, ett gemensamt företag eller en \r\ninternationell driftsorganisation för transporter av \r\npassagerare eller gods med fartyg i internationell trafik, och\r\n\r\n6. försäljning av fartyg som används för transporter av \r\npassagerare eller gods i internationell trafik under \r\nförutsättning att fartygen innehafts av enheten för användning \r\nunder minst ett år.\r\n\r\nSom intäkter från internationell sjöfartsverksamhet avses dock \r\ninte en koncernenhets intäkter från transporter av passagerare \r\neller gods med fartyg som endast sker via inre vattenvägar \r\ninom en och samma stat. \r\n\r\nIntäkter från verksamhet som kompletterar internationell \r\nsjöfartsverksamhet\r\n\r\n19 § Med en koncernenhets intäkter från verksamhet som \r\nkompletterar internationell sjöfartsverksamhet avses intäkter \r\nfrån följande verksamheter, under förutsättning att de \r\nhuvudsakligen bedrivs i samband med transport av passagerare \r\neller gods i internationell trafik:\r\n\r\n1. leasing av ett obemannat fartyg i form av charter till ett \r\nannat rederi som inte är en koncernenhet, under förutsättning \r\natt chartern inte överstiger tre år,\r\n\r\n2. försäljning av biljetter som utfärdats av andra rederier \r\nför den inrikes delen av en internationell resa,\r\n\r\n3. leasing och korttidslagring av containrar eller \r\nförseningsavgift som avser sen återlämning av containrar,\r\n\r\n4. tillhandahållandet av tjänster till andra rederier som \r\nbestår av att ingenjörer, underhållspersonal, lasthanterare, \r\ncateringpersonal eller kundservicepersonal ställs till \r\nrederiernas förfogande, och\r\n\r\n5. avkastning på kapital om investeringen är en integrerad del \r\nav driften av fartyg i internationell trafik.\r\n\r\n6 kap. Skattskyldighet för tilläggsskatt \r\n\r\n1 § /Upphör att gälla U:2026-01-01/\r\nI detta kapitel finns bestämmelser om\r\n\r\n- skattskyldighet för svensk nationell tilläggsskatt (2 och \r\n2 a §§ ),\r\n\r\n- skattskyldighet enligt huvudregeln för tilläggsskatt (3-8 §§ \r\n),\r\n\r\n- skattskyldighet enligt kompletteringsregeln för \r\ntilläggsskatt (9-15 §§ ), och \r\n\r\n- undantag från reglerna under fem år (16-18 §§ ).\r\n\r\nI 7 kap. finns bestämmelser om hur bestämmelserna i detta \r\nkapitel ska tillämpas för särskilda enheter och transaktioner.\r\nLag (2024:1248).\r\n\r\n1 § /Träder i kraft I:2026-01-01/\r\nI detta kapitel finns bestämmelser om \r\n\r\n- skattskyldighet för svensk nationell tilläggsskatt (2-2 c §§ \r\n),\r\n\r\n- skattskyldighet enligt huvudregeln för tilläggsskatt (3-8 §§ \r\n),\r\n\r\n- skattskyldighet enligt kompletteringsregeln för \r\ntilläggsskatt (9-15 §§ ), och\r\n\r\n- undantag från reglerna under fem år (16-18 §§ ).\r\n\r\nI 7 kap. finns bestämmelser om hur bestämmelserna i detta \r\nkapitel ska tillämpas för särskilda enheter och transaktioner.\r\nLag (2025:1461).\r\n\r\nSkattskyldighet för svensk nationell tilläggsskatt\r\n\r\n2 § /Upphör att gälla U:2026-01-01/\r\nOm en svensk koncernenhet är lågbeskattad är enheten \r\nskattskyldig för hela det tilläggsskattebelopp som beräknats och fördelats på \r\nenheten enligt 3 kap. 37-40 §§ eller 4 kap. 19 §.\r\n\r\nEn minoritetsägd koncernenhet som är en svensk koncernenhet är \r\nskattskyldig för hela det tilläggsskattebelopp som beräknats \r\noch fördelats på enheten enligt 7 kap. 41 §. \r\n\r\nEtt fast driftställe som är statslöst enligt 1 kap. 15 § är \r\nskattskyldigt för hela det tilläggsskattebelopp som beräknats \r\nför enheten enligt 3 kap. 42 §, under förutsättning att\r\n\r\n1. platsen för affärsverksamhet från vilken verksamhet bedrivs \r\nfinns i Sverige, eller \r\n\r\n2. verksamheten, om den inte bedrivs från någon viss plats, är \r\natt likställa med affärsverksamhet som bedrivs av en \r\nhuvudenhet på en plats i Sverige. Lag (2024:1248).\r\n\r\n2 § /Träder i kraft I:2026-01-01/\r\nOm en svensk koncernenhet är lågbeskattad är enheten \r\nskattskyldig för hela det tilläggsskattebelopp som beräknats \r\noch fördelats på enheten enligt 3 kap. 37-40 §§ eller 4 kap. \r\n19 §. Ett specialföretag för värdepapperisering är endast \r\nskattskyldigt för ett sådant tilläggsskattebelopp i den \r\nutsträckning som framgår av 2 b §.\r\n\r\nEn minoritetsägd koncernenhet som är en svensk koncernenhet är \r\nskattskyldig för hela det tilläggsskattebelopp som beräknats \r\noch fördelats på enheten enligt 7 kap. 41 §.\r\n\r\nEtt fast driftställe som är statslöst enligt 1 kap. 15 § är \r\nskattskyldigt för hela det tilläggsskattebelopp som beräknats \r\nför enheten enligt 3 kap. 42 §, under förutsättning att\r\n\r\n1. platsen för affärsverksamhet från vilken verksamhet bedrivs \r\nfinns i Sverige, eller\r\n\r\n2. verksamheten, om den inte bedrivs från någon viss plats, är \r\natt likställa med affärsverksamhet som bedrivs av en \r\nhuvudenhet på en plats i Sverige. Lag (2025:1461).\r\n\r\n2 a § /Upphör att gälla U:2026-01-01/\r\nEn svensk koncernenhet är skattskyldig för hela det \r\ntilläggsskattebelopp som beräknats och fördelats på ett \r\nsamriskföretag och ett dotterföretag till ett samriskföretag \r\nenligt 7 kap. 45 §, om företaget\r\n\r\n1. hör hemma i Sverige, och\r\n\r\n2. tillhör den koncern som den svenska koncernenheten ingår i. \r\n\r\nOm en koncern har flera svenska koncernenheter ska \r\nskattskyldigheten för tilläggsskattebeloppet fördelas mellan \r\ndessa i proportion till varje enhets andel av koncernens \r\nanställda och materiella tillgångar i Sverige under det \r\nbeskattningsår som tilläggsskatten avser. Lag (2024:1248).\r\n\r\n2 a § /Träder i kraft I:2026-01-01/\r\nEn svensk koncernenhet är skattskyldig för hela det \r\ntilläggsskattebelopp som beräknats och fördelats på ett \r\nsamriskföretag och ett dotterföretag till ett samriskföretag \r\nenligt 7 kap. 45 §, om företaget\r\n\r\n1. hör hemma i Sverige, och \r\n\r\n2. tillhör den koncern som den svenska koncernenheten ingår i.\r\n\r\nOm en koncern har flera svenska koncernenheter ska \r\nskattskyldigheten för tilläggsskattebeloppet fördelas mellan \r\ndessa i proportion till varje enhets andel av koncernens \r\nanställda och materiella tillgångar i Sverige under det \r\nbeskattningsår som tilläggsskatten avser.\r\n\r\nOm svenska koncernenheter i två olika koncerner är \r\nskattskyldiga enligt första stycket för tilläggsskattebelopp \r\nsom beräknats och fördelats på ett och samma samriskföretag \r\neller dotterföretag till ett samriskföretag, ska det \r\ntilläggsskattebelopp som belöper sig på respektive koncern \r\nhalveras. Lag (2025:1461).\r\n\r\n2 b § /Träder i kraft I:2026-01-01/\r\nEn svensk koncernenhet som är originator är, utöver vad \r\nsom framgår av 2 §, skattskyldig för hela det \r\ntilläggsskattebelopp som beräknats och fördelats enligt 3 kap. \r\n37-40 §§ eller 4 kap. 19 § på en svensk koncernenhet som är \r\nett specialföretag för värdepapperisering. Om originatorn inte \r\när en svensk koncernenhet är i stället specialföretaget \r\nskattskyldigt för hela tilläggsskattebeloppet. Lag (2025:1461).\r\n\r\n2 c § /Träder i kraft I:2026-01-01/\r\nMed originator avses detsamma som i artikel 2.3 i \r\nEuropaparlamentets och rådets förordning (EU) 2017/2402 av den \r\n12 december 2017 om ett allmänt ramverk för värdepapperisering \r\noch om inrättande av ett särskilt ramverk för enkel, \r\ntransparent och standardiserad värdepapperisering samt om \r\nändring av direktiven 2009/65/EG, 2009/138/EG och 2011/61/EU \r\noch förordningarna (EG) nr 1060/2009 och (EU) nr 648/2012. \r\n\r\nMed specialföretag för värdepapperisering avses en \r\nkoncernenhet \r\n\r\n1. vars verksamhet uteslutande består i att främja \r\ngenomförandet av en eller flera värdepapperiseringar, \r\n\r\n2. som ställer sina tillgångar som säkerhet till förmån för \r\nsina fordringsägare eller fordringsägare i ett annat \r\nspecialföretag för värdepapperisering, och \r\n\r\n3. som varje år betalar ut all avkastning på tillgångarna till \r\nsina fordringsägare eller ett annat specialföretags \r\nfordringsägare förutom\r\n\r\na) ett belopp för att tillgodose ett krav enligt avtal på \r\nutdelning av vinst till andelsägarna eller motsvarande, eller\r\n\r\nb) ett belopp som enligt avtal rimligen kommer att krävas för \r\natt \r\n\r\n- göra avsättningar för framtida betalningar som krävs av \r\nenheten enligt avtal, eller\r\n\r\n- behålla eller förbättra enhetens kreditvärdighet.\r\n\r\nEn koncernenhet ska dock bara anses vara ett specialföretag \r\nför värdepapperisering om den vinst som avses i andra stycket \r\n3 a är försumbar i förhållande till enhetens intäkter för ett \r\nvisst räkenskapsår.\r\n\r\nMed värdepapperisering avses ett arrangemang som uppfyller \r\nföljande förutsättningar:\r\n\r\n1. Det genomförs i syfte att sammanföra och ompaketera en \r\nportfölj av tillgångar för andra investerare än koncernenheter \r\npå ett sådant sätt att tillgångarna avskiljs från originatorns \r\ntillgångar.\r\n\r\n2. Det finns avtal som begränsar investerarnas risk vid \r\ninsolvens hos den enhet som innehar de separerade tillgångarna \r\npå så sätt att övriga kända fordringsägares fordringar på \r\nenheten eller annan enhet som ingår i arrangemanget är \r\nefterställda i förhållande till investerarnas fordringar.\r\nLag (2025:1461).\r\n\r\nSkattskyldighet enligt huvudregeln för tilläggsskatt\r\n\r\n3 § Om tillämpningen av 2 § om nationell tilläggsskatt inte \r\nleder till att samtliga tilläggsskattebelopp i koncernen tas \r\nut i sin helhet, är svenska koncernenheter skattskyldiga för \r\ntilläggsskatt enligt bestämmelserna i 4-8 §§.\r\n\r\nModerföretag\r\n\r\n4 § Ett moderföretag som har ett direkt eller indirekt \r\nägarintresse i en lågbeskattad koncernenhet är skattskyldigt \r\nför sin andel av koncernenhetens tilläggsskattebelopp. \r\n\r\nModerföretagets andel är koncernenhetens justerade resultat, \r\nefter avdrag för det resultat som tillhör andra ägarintressen \r\ndelat med enhetens totala justerade resultat. \r\n\r\nBeräkningen av det resultat som tillhör andra ägarintressen \r\nframgår av 7 §. \r\n\r\nMellanliggande moderenheter\r\n\r\n5 § Vad som sägs om moderföretag i 4 § gäller även för en \r\nmellanliggande moderenhet om inte\r\n\r\n1. enhetens moderföretag eller en annan mellanliggande \r\nmoderenhet som har ett bestämmande inflytande över enheten \r\nomfattas av en huvudregel för tilläggsskatt, eller\r\n\r\n2. enhetens moderföretag är undantaget från att tillämpa \r\nhuvudregeln och kompletteringsregeln enligt artikel 50 i \r\nrådets direktiv (EU) 2022/2523, i den ursprungliga lydelsen.\r\n\r\nDelägda moderenheter\r\n\r\n6 § Vad som sägs om moderföretag i 4 § gäller även för en \r\ndelägd moderenhet om denna inte direkt eller indirekt helt ägs \r\nav en annan delägd moderenhet som omfattas av en huvudregel.\r\n\r\nBeräkning av det resultat som tillhör andra ägarintressen \r\n\r\n7 § Den andel av det justerade resultatet som tillhör andra \r\nägarintressen i en lågbeskattad koncernenhet är det belopp som \r\nskulle ha ansetts höra till andra ägarintressen enligt \r\nprinciperna i den allmänt erkända redovisningsstandard som \r\nanvänds i moderföretagets koncernredovisning. För denna \r\nberäkning ska den lågbeskattade koncernenhetens justerade \r\nresultat anses utgöra dess nettoresultat. Vid denna beräkning \r\nska\r\n\r\n1. moderenheten anses ha upprättat koncernredovisning i \r\nenlighet med den allmänt erkända redovisningsstandarden,\r\n\r\n2. moderenheten anses ha ett sådant bestämmande inflytande i \r\nkoncernenheten som kräver konsolidering post-för-post i \r\nkoncernredovisningen i 1,\r\n\r\n3. hela det justerade resultatet anses vara hänförligt till \r\ntransaktioner med enheter som inte är koncernenheter, och\r\n\r\n4. alla ägarintressen som inte direkt eller indirekt ägs av \r\nmoderenheten anses tillhöra ägare som inte är koncernenheter. \r\n\r\nAvräkning\r\n\r\n8 § Från den andel av ett tilläggsskattebelopp som en \r\nmoderenhet är skattskyldig för enligt 4-6 §§ ska så stor del \r\nav beloppet avräknas som motsvarar det tilläggsskattebelopp \r\nsom ska betalas av en annan moderenhet som den förstnämnda \r\nmoderenheten direkt eller indirekt äger andel i. Högst ett \r\nbelopp som motsvarar den förstnämnda moderenhetens andel av \r\ntilläggsskattebeloppet får avräknas.\r\n\r\nSkattskyldighet enligt kompletteringsregeln för tilläggsskatt\r\n\r\nKompletterande tilläggsskatt\r\n\r\n9 § /Upphör att gälla U:2026-01-01/\r\nOm tillämpningen av 2 § om nationell tilläggsskatt och en \r\nhuvudregel för tilläggsskatt i en stat inte leder till att \r\ntilläggsskattebelopp för koncernens samtliga lågbeskattade \r\nkoncernenheter tas ut i sin helhet, är svenska koncernenheter \r\nskattskyldiga för kompletterande tilläggsskatt enligt \r\nbestämmelserna i 10-13 §§.\r\n\r\nKompletteringsregeln ska inte tillämpas på \r\ninvesteringsenheter.\r\n\r\n9 § /Träder i kraft I:2026-01-01/\r\nOm tillämpningen av 2 § om nationell tilläggsskatt och en \r\nhuvudregel för tilläggsskatt i en stat inte leder till att \r\ntilläggsskattebelopp för koncernens samtliga lågbeskattade \r\nkoncernenheter tas ut i sin helhet, är svenska koncernenheter \r\nskattskyldiga för kompletterande tilläggsskatt enligt \r\nbestämmelserna i 10-13 §§. \r\n\r\nKompletteringsregeln ska inte tillämpas på investeringsenheter \r\neller specialföretag för värdepapperisering. Lag (2025:1461).\r\n\r\nKompletterande tilläggsskatt för svenska koncernenheter\r\n\r\n10 § Svenska koncernenheter är skattskyldiga för \r\nkompletterande tilläggsskatt om\r\n\r\n1. moderföretaget inte omfattas av en huvudregel eller endast \r\nomfattas av en huvudregel i förhållande till lågbeskattade \r\nkoncernenheter i andra stater än den där moderföretaget hör \r\nhemma, och\r\n\r\n2. kompletterande tilläggsskatt ska fördelas till svenska \r\nkoncernenheter enligt 12 §.\r\n\r\nUnderlaget för att fördela kompletterande tilläggsskatt\r\n\r\n11 § En koncerns kompletterande tilläggsskatt är summan av \r\nsamtliga koncernenheters tilläggsskattebelopp efter att \r\nföljande justeringar gjorts för koncernenheterna:\r\n\r\n1. Om moderföretagets alla ägarintressen i en lågbeskattad \r\nkoncernenhet innehas genom moderenheter som samtliga omfattas \r\nav en huvudregel, ska tilläggsskattebeloppet för den \r\nlågbeskattade koncernenheten anses vara noll. \r\n\r\n2. Om någon moderenhet med ägarintressen i en lågbeskattad \r\nkoncernenhet i annat fall omfattas av en huvudregel i \r\nförhållande till den lågbeskattade koncernenheten, ska \r\ntilläggsskattebeloppet minskas med så stor del av \r\ntilläggsskattebeloppet som ska betalas enligt huvudregeln.\r\n\r\nFördelning av kompletterande tilläggsskatt till svenska \r\nkoncernenheter\r\n\r\n12 § Svenska koncernenheter som ingår i en koncern vid \r\nutgången av det beskattningsår som tilläggsskatten avser är \r\nskattskyldiga för den del av koncernens kompletterande \r\ntilläggsskatt som motsvarar de svenska koncernenheternas andel \r\nav anställda och materiella tillgångar.\r\n\r\nDe svenska koncernenheternas andel beräknas genom att antalet \r\nanställda respektive det totala värdet på de materiella \r\ntillgångarna för dessa enheter divideras med motsvarande tal \r\nför samtliga koncernenheter i de stater som tillämpar en \r\nkompletteringsregel. Kvoten av antalet anställda och kvoten av \r\nmateriella tillgångar ska därefter läggas samman och delas med \r\ntvå.\r\n\r\n13 § Vid tillämpningen av 12 § gäller följande:\r\n\r\n1. Med anställda avses heltidsanställda och oberoende \r\nuppdragstagare som deltar i den ordinarie verksamheten.\r\n\r\n2. Med värdet av materiella tillgångar avses det bokförda \r\nnettovärdet.\r\n\r\n3. Till fasta driftställen ska de materiella tillgångar \r\nhänföras som ingår i driftställets räkenskaper enligt 7 kap. \r\n19-21 §§. Anställda ska hänföras till ett fast driftställe om \r\nlönekostnaderna redovisas i dess räkenskaper enligt samma \r\nbestämmelser. Tillgångar och anställda som hänförs till ett \r\nfast driftställe ska inte samtidigt hänföras till \r\nhuvudenheten.\r\n\r\n4. Tillgångar och anställda som är hänförliga till en \r\ninvesteringsenhet ska inte beaktas.\r\n\r\n5. Anställda och bokfört nettovärde av materiella tillgångar i \r\nen delägarbeskattad enhet ska i första hand hänföras till ett \r\nfast driftställe och i andra hand till de koncernenheter som \r\nhör hemma i den stat där den delägarbeskattade enheten \r\nbildades. Om det inte finns några koncern-enheter i den stat \r\ndär den delägarbeskattade enheten bildades, ska antalet \r\nanställda och bokfört nettovärde av materiella tillgångar inte \r\nbeaktas.\r\n\r\nOm tilläggsskatt som tidigare har fördelats till \r\nkoncernenheter i en stat enligt kompletteringsregeln inte har \r\ntagits ut i sin helhet, ska antalet anställda och bokfört \r\nnettovärde av materiella tillgångar hänförliga till \r\nkoncernenheter i den staten inte beaktas.\r\n\r\nFördelning av kompletterande tilläggsskatt mellan svenska \r\nkoncernenheter\r\n\r\n14 § Tilläggsskatt enligt 10-13 §§ ska fördelas mellan svenska \r\nkoncernenheter i proportion till respektive enhets andel av \r\nanställda och materiella tillgångar i Sverige.  \r\n\r\nAnsökan om ansvar för kompletterande tilläggsskatt\r\n\r\n15 § Om samtliga svenska koncernenheter i en koncern ansöker \r\nom det ska Skatteverket besluta att en av dessa är ansvarig \r\nför hela den kompletterande tilläggsskatt som fördelas till \r\nsvenska koncernenheter enligt 12 §. \r\n\r\nAnsökan ska göras senast 14 månader efter utgången av det \r\nbeskattningsår som den avser. Beslutet gäller så länge den \r\nansvariga koncernenheten ingår i koncernen eller till dess att \r\nde svenska koncernenheterna gemensamt anmäler att ansvaret ska \r\nupphöra. \r\n\r\nUndantag från reglerna under fem år\r\n\r\n16 § För en svensk koncernenhet som är ett moderföretag eller \r\nen mellanliggande moderenhet vars moderföretag är en \r\nundantagen enhet, ska tilläggsskatt enligt 2 § sättas ned till \r\nnoll under de första fem åren av det som enligt 18 § utgör \r\nkoncernens inledande fas av internationell verksamhet.\r\n\r\nOm tilläggsskatt ska sättas ned enligt första stycket ska även \r\ntilläggsskatt enligt 2 § för andra svenska koncernenheter i \r\nsamma koncern sättas ned till noll under samma period. Detta \r\ngäller dock inte för en svensk koncernenhet som innehas av en \r\nmoderenhet som har ett bestämmande inflytande över enheten, om \r\nmoderenheten omfattas av en huvudregel för tilläggsskatt i en \r\nannan stat.\r\n\r\nFemårsperioden börjar löpa tidigast det räkenskapsår då \r\nkoncernen först omfattas av denna lag. Lag (2024:1248).\r\n\r\n16 a § Tilläggsskatt som en svensk koncernenhet enligt 2 a § är \r\nskattskyldig för avseende ett samriskföretag eller ett \r\ndotterföretag till ett samriskföretag ska sättas ned till noll \r\nunder de första fem åren av det som enligt 18 § utgör \r\nkoncernens inledande fas av internationell verksamhet. Detta \r\ngäller dock inte till den del ett samriskföretag eller ett \r\ndotterföretag till ett samriskföretag innehas av en \r\nkoncernenhet som omfattas av en huvudregel för tilläggsskatt i \r\nen annan stat.\r\n\r\nFemårsperioden börjar löpa tidigast det räkenskapsår då \r\nkoncernen först omfattas av denna lag. Lag (2024:1248).\r\n\r\n16 b § För en svensk koncernenhet som är ett moderföretag \r\neller en mellanliggande moderenhet vars moderföretag är en \r\nundantagen enhet, ska tilläggsskatt enligt 4 eller 5 § \r\navseende svenska koncernenheter sättas ned till noll under de \r\nförsta fem åren av koncernens inledande fas av internationell \r\nverksamhet.\r\n\r\nFemårsperioden börjar löpa tidigast det räkenskapsår då \r\nkoncernen först omfattas av denna lag. Lag (2024:1248).\r\n\r\n16 c § För en koncern i vilken samtliga koncernenheter hör \r\nhemma i Sverige ska den tilläggsskatt som en svensk \r\nkoncernenhet är skattskyldig för enligt 2, 2 a, 4 eller 5 § \r\nsättas ned till noll under de första fem åren som koncernen \r\nomfattas av denna lag. Lag (2024:1248).\r\n\r\n17 § Om moderföretaget hör hemma i en stat utanför Europeiska \r\nunionen, ska den kompletterande tilläggsskatten enligt 10 § \r\nsättas ned till noll under de första fem åren av koncernens \r\ninledande fas av internationell verksamhet.\r\n\r\nFemårsperioden börjar löpa det räkenskapsår då koncernen först \r\nomfattas av denna lag, dock tidigast för beskattningsår som \r\nbörjar den 31 december 2024.\r\n\r\n18 § En koncern ska anses vara i den inledande fasen av \r\ninternationell verksamhet om den har koncernenheter i högst \r\nsex stater och summan av det bokförda nettovärdet av \r\nmateriella tillgångar för alla koncernenheter i alla stater \r\nutom referensstaten inte överstiger 50 miljoner euro. Vid \r\ntillämpningen av beloppsangivelsen i euro ska belopp i annan \r\nvaluta räknas om på det sätt som anges i 1 kap. 4 §. \r\n\r\nMed referensstat avses den stat där koncernen redovisar det \r\nhögsta totala värdet av materiella tillgångar under det \r\nräkenskapsår då koncernen först omfattas av denna lag.\r\n\r\nDet totala värdet av materiella tillgångar i en stat är summan \r\nav det bokförda nettovärdet av alla materiella tillgångar för \r\nalla koncernenheter som hör hemma i den staten.\r\n\r\n7 kap. Särskilda enheter och transaktioner\r\n\r\n1 § /Upphör att gälla U:2026-01-01/\r\nI detta kapitel finns bestämmelser om\r\n\r\n- delägarbeskattade enheter (2-16 §§ ), \r\n\r\n- fasta driftställen (17-26 §§ ),\r\n\r\n- investeringsenheter och försäkringsinvesteringsenheter (27-\r\n40 §§ ),\r\n\r\n- minoritetsägda koncernenheter (41 och 42 §§ ),\r\n\r\n- samriskföretag (43-47 §§ ),\r\n\r\n- enheter som ansluter sig till eller lämnar en koncern (48-\r\n56 §§ ),\r\n\r\n- överföring av tillgångar eller skulder (57-62 §§ ),\r\n\r\n- kontrollerade utländska företag och hybridenheter (63-65 §§ \r\n),\r\n\r\n- moderföretag som omfattas av system med avdragsgill \r\nutdelning  \r\n(66-70 §§ ),\r\n\r\n- koncerner med flera moderföretag (71-77 §§ ), och\r\n\r\n- godkänt utdelningsskattesystem (78-83 §§ ). Lag (2024:1248).\r\n\r\n1 § /Träder i kraft I:2026-01-01/\r\nI detta kapitel finns bestämmelser om\r\n\r\n- delägarbeskattade enheter (2-16 §§ ), \r\n\r\n- fasta driftställen (17-24 §§ ),\r\n\r\n- investeringsenheter och försäkringsinvesteringsenheter (27-\r\n40 §§ ),\r\n\r\n- minoritetsägda koncernenheter (41 och 42 §§ ),\r\n\r\n- samriskföretag (43-47 §§ ),\r\n\r\n- enheter som ansluter sig till eller lämnar en koncern (48-\r\n56 §§ ),\r\n\r\n- överföring av tillgångar eller skulder (57-62 §§ ),\r\n\r\n- moderföretag som omfattas av system med avdragsgill \r\nutdelning (66-70 §§ ),\r\n\r\n- koncerner med flera moderföretag (71-77 §§ ), och\r\n\r\n- godkänt utdelningsskattesystem (78-83 §§ ).\r\nLag (2025:1461).\r\n\r\nDelägarbeskattade enheter\r\n\r\nDefinitioner\r\n\r\n2 § Med delägarbeskattad enhet avses en enhet vars delägare är \r\nskattskyldiga för enhetens intäkter, kostnader, vinst eller \r\nförlust enligt lagstiftningen i den stat där enheten bildades. \r\nEn enhet ska dock inte anses som en delägarbeskattad enhet om \r\nden har skatterättslig hemvist i en annan stat än den där den \r\nbildades och är skattskyldig där för medräknade skatter.\r\n\r\n3 § /Upphör att gälla U:2026-01-01/\r\nMed skattetransparent enhet avses en delägarbeskattad \r\nenhet till den del dess delägare är skattskyldiga för enhetens \r\nintäkter, kostnader, vinst eller förlust i den stat där ägaren \r\nhör hemma enligt lagstiftningen där. \r\n\r\nMed skattetransparent enhet avses också en koncernenhet som \r\n\r\n1. inte har skatterättslig hemvist i någon stat, \r\n\r\n2. inte är skattskyldig för medräknade skatter eller för \r\nnationell tilläggsskatt på grundval av platsen för \r\nföretagsledningen, platsen för bildandet eller annan liknande \r\nomständighet vad avser dess intäkter, kostnader, vinst eller \r\nförlust, och \r\n\r\n3. uppfyller följande förutsättningar:\r\n\r\n- dess delägare hör hemma i en stat där de är skattskyldiga på \r\ndet sätt som anges i första stycket,\r\n\r\n- enheten har inte platsen för affärsverksamhet i den stat där \r\nden bildades, och\r\n\r\n- enhetens intäkter, kostnader, vinst eller förlust kan inte \r\nhänföras till ett fast driftställe.\r\n\r\n3 § /Träder i kraft I:2026-01-01/\r\nMed skattetransparent enhet avses en delägarbeskattad \r\nenhet till den del dess delägare är skattskyldiga för enhetens \r\nintäkter, kostnader, vinst eller förlust enligt lagstiftningen \r\ni den stat där vardera delägaren hör hemma. Med \r\nskattetransparent enhet avses också en delägarbeskattad enhet \r\nsom en ägarenhet äger indirekt, genom en eller flera andra \r\ndelägarbeskattade enheter, om ägarenheten är skattskyldig för \r\nenhetens och de mellanliggande enheternas intäkter, kostnader, \r\nvinster eller förluster enligt lagstiftningen i den stat där \r\nägarenheten hör hemma. En delägarbeskattad enhet ska inte \r\nanses vara delägare. Om samtliga enheter är delägarbeskattade \r\nenheter ska moderföretaget dock anses vara delägare.\r\n\r\nMed skattetransparent enhet avses också en koncernenhet som \r\n\r\n1. inte har skatterättslig hemvist i någon stat, \r\n\r\n2. inte är skattskyldig för medräknade skatter eller för \r\nnationell tilläggsskatt på grundval av platsen för \r\nföretagsledningen, platsen för bildandet eller annan liknande \r\nomständighet vad avser dess intäkter, kostnader, vinst eller \r\nförlust, och \r\n\r\n3. uppfyller följande förutsättningar:\r\n\r\n- dess delägare hör hemma i en stat där de är skattskyldiga på \r\ndet sätt som anges i första stycket,\r\n\r\n- enheten har inte platsen för affärsverksamhet i den stat där \r\nden bildades, och\r\n\r\n- enhetens intäkter, kostnader, vinst eller förlust kan inte \r\nhänföras till ett fast driftställe. Lag (2025:1461).\r\n\r\n4 § /Upphör att gälla U:2026-01-01/\r\nMed omvänd hybridenhet avses en delägarbeskattad enhet \r\ntill den del dess ägare inte är skattskyldiga för enhetens \r\nintäkter, kostnader, vinst eller förlust i den stat där \r\ndelägaren hör hemma enligt lagstiftningen där.\r\n\r\n4 § /Träder i kraft I:2026-01-01/\r\nMed omvänd hybridenhet avses en delägarbeskattad enhet \r\ntill den del dess delägare inte är skattskyldiga för enhetens \r\nintäkter, kostnader, vinst eller förlust enligt lagstiftningen \r\ni den stat där vardera delägaren hör hemma. Med omvänd \r\nhybridenhet avses också en delägarbeskattad enhet som en \r\nägarenhet äger indirekt, genom en eller flera andra \r\ndelägarbeskattade enheter, om ägarenheten inte är skattskyldig \r\nför enhetens och de mellanliggande enheternas intäkter, \r\nkostnader, vinster eller förluster enligt lagstiftningen i den \r\nstat där ägarenheten hör hemma. En delägarbeskattad enhet ska \r\ninte anses vara delägare. Om samtliga ägarenheter är \r\ndelägarbeskattade ska moderföretaget dock anses vara delägare.\r\nLag (2025:1461).\r\n\r\n5 § Med skattetransparent struktur avses ett ägarintresse i en \r\nkoncernenhet som innehas indirekt genom en kedja av \r\nskattetransparenta enheter.\r\n\r\nMinskning och fördelning av redovisat resultat\r\n\r\n6 § /Upphör att gälla U:2026-01-01/\r\nDet redovisade resultatet för en delägarbeskattad enhet \r\nska minskas med det belopp som hör till ägare som inte är \r\nkoncernenheter och som äger enheten direkt eller genom en \r\nskattetransparent struktur.\r\n\r\nFörsta stycket gäller inte delägarbeskattade enheter som\r\n\r\n1. är moderföretag, eller \r\n\r\n2. ägs, direkt eller genom en skattetransparent struktur, av \r\nett moderföretag som är en delägarbeskattad enhet.\r\n\r\n6 § /Träder i kraft I:2026-01-01/\r\nDet redovisade resultatet för en delägarbeskattad enhet \r\nska minskas med det belopp som hör till ägare som inte är \r\nkoncernenheter och som äger enheten \r\n\r\n1. direkt, eller \r\n\r\n2. indirekt genom en eller flera skattetransparenta enheter \r\nsom för den koncernenhet som är delägare enligt 3 eller 4 § \r\nutgör en skattetransparent struktur enligt lagstiftningen i \r\nden stat där koncernenheten hör hemma.\r\n\r\nFörsta stycket gäller inte delägarbeskattade enheter som är \r\nmoderföretag. Det gäller inte heller till den del en \r\ndelägarbeskattad enhet ägs, direkt eller indirekt genom en \r\nskattetransparent struktur, av ett moderföretag som är en \r\ndelägarbeskattad enhet. Lag (2025:1461).\r\n\r\n7 § Om en delägarbeskattad enhet bedriver verksamhet genom ett \r\nfast driftställe, ska det redovisade resultat som återstår \r\nefter minskning enligt 6 § fördelas till det fasta \r\ndriftstället i enlighet med vad som anges i  \r\n19-24 §§.\r\n\r\n8 § /Upphör att gälla U:2026-01-01/\r\nDet redovisade resultat som återstår efter minskning och \r\nfördelning enligt 6 eller 7 § ska fördelas till\r\n\r\n1. koncernenhetens ägare i enlighet med deras ägarintressen om \r\nenheten är en skattetransparent enhet som inte är \r\nmoderföretag,\r\n\r\n2. koncernenheten själv om enheten är en skattetransparent \r\nenhet som är moderföretag, och \r\n\r\n3. koncernenheten själv om enheten är en omvänd hybridenhet.\r\n\r\n8 § /Träder i kraft I:2026-01-01/\r\nDet redovisade resultat som återstår efter minskning och \r\nfördelning enligt 6 eller 7 § ska fördelas till \r\n\r\n1. koncernenhetens ägare enligt 3 § i enlighet med deras \r\nägarintressen om enheten är en skattetransparent enhet som \r\ninte är moderföretag,\r\n\r\n2. koncernenheten själv om enheten är en skattetransparent \r\nenhet som är moderföretag, och \r\n\r\n3. koncernenheten själv om enheten är en omvänd hybridenhet.\r\nLag (2025:1461).\r\n\r\n9 § Fördelningen enligt 7 och 8 §§ ska göras separat för varje \r\nenskilt ägarintresse i den delägarbeskattade enheten.\r\n\r\n10 § Det redovisade resultatet för en delägarbeskattad \r\nkoncernenhet ska minskas med den nettovinst eller nettoförlust \r\nsom fördelas till en annan koncernenhet enligt 8 §.\r\n\r\n/Rubriken upphör att gälla U:2026-01-01/\r\nFördelning av skattekostnad\r\n\r\n11 § /Upphör att gälla U:2026-01-01 genom lag (2025:1461)./\r\nOm redovisat resultat fördelas till en ägarenhet enligt \r\n8 § 1 ska skattekostnad fördelas till ägarenheten på samma \r\nsätt, om skattekostnaden\r\n\r\n1. avser medräknade skatter, och\r\n\r\n2. har redovisats i den delägarbeskattade enhetens \r\nräkenskaper.\r\n\r\nJusterat resultat för en delägarbeskattad enhet som är \r\nmoderföretag\r\n\r\n12 § Det justerade resultatet för en delägarbeskattad enhet \r\nsom är moderföretag ska minskas med det belopp som ska \r\nhänföras till innehavaren av ett ägarintresse, om\r\n\r\n1. ägaren beskattas för inkomsten med en skattesats som är \r\nlika med eller högre än minimiskattesatsen och inkomsten \r\nhänförs till ett beskattningsår som avslutas senast tolv \r\nmånader efter utgången av moderföretagets räkenskapsår, eller\r\n\r\n2. det rimligen kan förväntas att det sammanlagda beloppet av \r\nmedräknade skatter för moderföretaget och skatt som \r\ninnehavaren av ägarintresset ska betala på inkomsten från \r\nenheten inom tolv månader efter utgången av moderföretagets \r\nräkenskapsår är lika med eller överstiger enhetens inkomst \r\nmultiplicerad med minimiskattesatsen.\r\n\r\n13 § Det justerade resultatet för en delägarbeskattad enhet \r\nsom är moderföretag ska också minskas med det belopp som ska \r\nhänföras till innehavaren av ett ägarintresse, om denna \r\ninnehavare är\r\n\r\n1. en fysisk person som har skatterättslig hemvist och är \r\nskattskyldig i den stat där moderföretaget hör hemma och vars \r\nägarintresse ger rätt till högst fem procent av vinst och \r\ntillgångar i moderföretaget, eller\r\n\r\n2. ett offentligt organ, en myndighetsenhet, en internationell \r\norganisation, en ideell organisation eller en pensionsenhet \r\nsom har hemvist i den stat där moderföretaget hör hemma och \r\nvars ägarintresse ger rätt till högst fem procent av vinst och \r\ntillgångar i moderföretaget.\r\n\r\n14 § Den justerade förlusten för en delägarbeskattad enhet som \r\när moderföretag ska minskas med den del som ska hänföras till \r\ninnehavaren av ett ägarintresse. Detta gäller dock bara till \r\nden del innehavaren får beakta förlusten vid beräkningen av \r\nsin beskattningsbara inkomst.\r\n\r\n15 § Kostnaden för medräknade skatter ska minskas i proportion \r\ntill minskningen av det justerade resultatet enligt 12 och \r\n13 §§.\r\n\r\n16 § Bestämmelserna i 12-15 §§ gäller också för ett fast \r\ndriftställe, om\r\n\r\n1. en delägarbeskattad enhet som är moderföretag helt eller \r\ndelvis bedriver sin verksamhet genom det fasta driftstället, \r\neller\r\n\r\n2. en delägarbeskattad enhet som är moderföretag, direkt eller \r\ngenom en skattetransparent struktur, har ett ägarintresse i en \r\nskattetransparent enhet vars verksamhet helt eller delvis \r\nbedrivs genom det fasta driftstället.\r\n\r\nFasta driftställen \r\n\r\nDefinitioner\r\n\r\n17 § Med fast driftställe avses i denna lag \r\n\r\n1. om det finns ett gällande skatteavtal: en plats för \r\naffärsverksamhet i en stat där platsen behandlas som ett fast \r\ndriftställe enligt skatteavtalet, om den staten beskattar \r\ninkomst hänförlig till driftstället enligt en bestämmelse \r\nliknande artikel 7 i OECD:s modellavtal för skatter på inkomst \r\noch förmögenhet,\r\n\r\n2. om det inte finns ett gällande skatteavtal: en plats för \r\naffärsverksamhet i en stat, om den staten beskattar inkomst \r\nhänförlig till en sådan plats för affärsverksamhet på grundval \r\nav ett nettoresultat på liknande sätt som staten beskattar \r\npersoner som hör hemma där,\r\n\r\n3. om en stat inte har ett system för bolagsbeskattning: en \r\nplats för affärsverksamhet i en stat där platsen skulle ha \r\nbehandlats som fast driftställe enligt OECD:s modellavtal för \r\nskatter på inkomst och förmögenhet, om den staten enligt \r\nartikel 7 i OECD:s modellavtal för skatter på inkomst och \r\nförmögenhet skulle ha haft rätt att beskatta inkomst hänförlig \r\ntill platsen, eller\r\n\r\n4. i övriga fall: en plats för affärsverksamhet från vilken \r\nverksamhet bedrivs utanför den stat där en huvudenhet hör \r\nhemma, om den staten inte beskattar inkomst hänförlig till \r\nsådan verksamhet.\r\n\r\nVad som sägs i första stycket om plats för affärsverksamhet i \r\nen stat gäller också för verksamhet som inte bedrivs från \r\nnågon viss plats, om verksamheten är att likställa med \r\naffärsverksamhet som bedrivs av en huvudenhet på en plats inom \r\nstaten. \r\n\r\n18 § Med huvudenhet avses en enhet som tar upp ett fast \r\ndriftställes redovisade resultat i sina räkenskaper.\r\n\r\nSärskilda regler för beräkningen av redovisat och justerat \r\nresultat \r\n\r\n19 § Med redovisat resultat avses, i fråga om ett fast \r\ndriftställe enligt 17 § 1-3, det resultat som framgår av dess \r\nräkenskaper om dessa upprättats i enlighet med 2 kap. 19 § 1 \r\neller 3. Om det fasta driftstället saknar räkenskaper avses \r\ndet resultat som skulle ha framgått av dess räkenskaper, om \r\nsådana hade upprättats i enlighet med den redovisningsstandard \r\nsom används i koncernredovisningen.\r\n\r\n20 § Det redovisade resultatet för ett fast driftställe enligt \r\n17 § 1 eller 2 ska justeras så att det återspeglar endast \r\ninkomster och utgifter hänförliga till det fasta driftstället \r\nenligt ett tillämpligt skatteavtal eller lagstiftningen i den \r\nstat där det fasta driftstället hör hemma. Detta gäller \r\noavsett vilket belopp som är föremål för beskattning och \r\nvilket belopp som kan dras av som kostnader i denna stat.\r\n\r\n21 § Det redovisade resultatet för ett fast driftställe enligt \r\n17 § 3 ska justeras så att det återspeglar endast de inkomster \r\noch utgifter som enligt artikel 7 i OECD:s modellavtal för \r\nskatter på inkomst och förmögenhet ska vara hänförliga till \r\ndet fasta driftstället.\r\n\r\n22 § Det redovisade resultatet för ett fast driftställe enligt \r\n17 § 4 ska beräknas med hänsyn till de inkomster som undantas \r\nfrån beskattning i den stat där huvudenheten hör hemma och de \r\nutgifter som inte får dras av i denna stat. Detta gäller \r\nendast inkomster och utgifter hänförliga till verksamhet som \r\nbedrivs utanför den staten.\r\n\r\n23 § Vid beräkningen av huvudenhetens justerade resultat ska \r\nett fast driftställes redovisade resultat inte beaktas utöver \r\nvad som anges i 24 §.\r\n\r\n24 § /Upphör att gälla U:2026-01-01/\r\nVid beräkningen av huvudenhetens justerade resultat ska \r\nen justerad förlust hos ett fast driftställe behandlas som en \r\nkostnad till den del förlusten behandlas som en kostnad vid \r\nberäkningen av huvudenhetens beskattningsbara inkomst i den \r\nstat där den hör hemma. Detta gäller under förutsättning att \r\nförlusten inte kvittas mot någon inkomst som är föremål för \r\nbeskattning både i den stat där huvudenheten hör hemma och i \r\nden stat där det fasta driftstället hör hemma. \r\n\r\nJusterad vinst som uppstår ett senare år för det fasta \r\ndriftstället ska behandlas som justerad vinst hos huvudenheten \r\ni den mån den inte överstiger den justerade förlust som enligt \r\nförsta stycket behandlades som en kostnad vid beräkningen av \r\njusterat resultat för huvudenheten.\r\n\r\n24 § /Träder i kraft I:2026-01-01/\r\nVid beräkningen av huvudenhetens justerade resultat ska \r\nen justerad förlust hos ett fast driftställe behandlas som en \r\nkostnad till den del förlusten behandlas som en kostnad vid \r\nberäkningen av huvudenhetens beskattningsbara inkomst enligt \r\nlagstiftningen i den stat där huvudenheten hör hemma. Detta \r\ngäller under förutsättning att förlusten inte kvittas mot \r\nnågon inkomst som är föremål för beskattning både i den stat \r\ndär huvudenheten hör hemma och i den stat där det fasta \r\ndriftstället hör hemma.\r\n\r\nOm förlust hos ett fast driftställe kvittas mot vinst hos ett \r\nannat fast driftställe ska endast så stor del av förlusten som \r\nkvarstår efter sådan kvittning behandlas som en kostnad enligt \r\nförsta stycket. Om förlust hos två eller flera fasta \r\ndriftställen kvittas mot inkomst från ett eller flera fasta \r\ndriftställen ska den förlust som kvarstår efter sådan \r\nkvittning behandlas som kostnad för huvudenheten på följande \r\nsätt. Förlusten ska fördelas på de fasta driftställena i \r\nproportion till varje driftställes förlust enligt lokala \r\nskatteregler.\r\n\r\nJusterad vinst som uppstår ett senare år för det fasta \r\ndriftstället ska behandlas som justerad vinst hos huvudenheten \r\ni den mån den inte överstiger den justerade förlust som enligt \r\nförsta stycket behandlades som en kostnad vid beräkningen av \r\njusterat resultat för huvudenheten. Lag (2025:1461).\r\n\r\n/Rubriken upphör att gälla U:2026-01-01/\r\nFördelning av medräknade skatter mellan huvudenhet och fast \r\ndriftställe\r\n\r\n25 § /Upphör att gälla U:2026-01-01 genom lag (2025:1461)./\r\nKostnaden för medräknade skatter i en koncernenhets \r\nräkenskaper ska fördelas till ett fast driftställe om den är \r\nhänförlig till det justerade resultatet för det fasta \r\ndriftstället.\r\n\r\nVid beräkning av nationell tilläggsskatt ska kostnad som \r\nenligt första stycket fördelas till ett fast driftställe som \r\när en svensk koncernenhet inte beaktas. Lag (2024:1248).\r\n\r\n26 § /Upphör att gälla U:2026-01-01 genom lag (2025:1461)./\r\nOm ett fast driftställes justerade vinst behandlas som \r\njusterad vinst för huvudenheten i enlighet med 24 §, ska \r\nkostnaden för medräknade skatter som uppkommer i den stat där \r\ndet fasta driftstället hör hemma och som har samband med sådan \r\nvinst behandlas som en skattekostnad för huvudenheten. Detta \r\ngäller dock endast till den del beloppet inte överstiger \r\nvinsten multiplicerad med den högsta bolagsskattesatsen för \r\ninkomst i den stat där huvudenheten hör hemma.\r\n\r\nInvesteringsenheter och försäkringsinvesteringsenheter\r\n\r\nBeräkning av effektiv skattesats och tilläggsskattebelopp\r\n\r\n27 § Den effektiva skattesatsen och tilläggsskattebeloppet för \r\nen investeringsenhet eller en försäkringsinvesteringsenhet ska \r\nberäknas enligt 28-32 §§. Detta gäller dock inte om\r\n\r\n1. enheten är en skattetransparent enhet, eller \r\n\r\n2. den rapporterande enheten har gjort ett val enligt 33 eller \r\n36 §. Lag (2024:1248).\r\n\r\n28 § En investeringsenhets och en \r\nförsäkringsinvesteringsenhets effektiva skattesats ska \r\nberäknas genom att den justerade skattekostnaden divideras med \r\nkoncernens andel av enhetens justerade resultat.\r\n\r\nDen effektiva skattesatsen för enheten ska beräknas separat \r\nfrån den effektiva skattesatsen för övriga koncernenheter i \r\nden stat där enheten hör hemma. Om flera investeringsenheter \r\neller försäkringsinvesteringsenheter hör hemma i samma stat \r\nska skatter respektive andelar läggas samman för dessa \r\nenheter. Lag (2024:1248).\r\n\r\n29 § /Upphör att gälla U:2026-01-01/\r\nVid beräkningen enligt 28 § ska beaktas endast den del av \r\nden justerade skattekostnaden som är hänförlig till koncernens \r\nandel av\r\n\r\n1. justerad vinst, och\r\n\r\n2. medräknade skatter som fördelats till investeringsenheten \r\neller försäkringsinvesteringsenheten i enlighet med 3 kap. \r\n27 §, 7 kap. 11, 25, 26 och 63-65 §§.\r\n\r\nMedräknade skatter som inte kan hänföras till inkomster som \r\ningår i koncernens andel av enhetens justerade vinst ska inte \r\nbeaktas. Lag (2024:1248).\r\n\r\n29 § /Träder i kraft I:2026-01-01/\r\nVid beräkningen enligt 28 § ska beaktas endast den del av \r\nden justerade skattekostnaden som är hänförlig till koncernens \r\nandel av\r\n\r\n1. justerad vinst, och\r\n\r\n2. medräknade skatter som fördelats till investeringsenheten \r\neller försäkringsinvesteringsenheten i enlighet med 3 kap. 27-\r\n27 o §§.\r\n\r\nMedräknade skatter som inte kan hänföras till inkomster som \r\ningår i koncernens andel av enhetens justerade vinst ska inte \r\nbeaktas. Lag (2025:1461).\r\n\r\n30 § Vid beräkningen av tilläggsskattebeloppet för en \r\ninvesteringsenhet eller för en försäkringsinvesteringsenhet \r\nska det beräknas en procentsats för tilläggsskatt. Beräkningen \r\nav procentsatsen ska ske genom att minimiskattesatsen minskas \r\nmed den effektiva skattesatsen för enheten, om den effektiva \r\nskattesatsen är lägre än minimiskattesatsen.\r\n\r\nTilläggsskattebeloppet för enheten ska beräknas genom att \r\nprocentsatsen för tilläggsskatt multipliceras med koncernens \r\nandel av enhetens justerade vinst efter minskning med ett \r\nsubstansbelopp, beräknat enligt 31 §.\r\n\r\nOm flera investeringsenheter eller \r\nförsäkringsinvesteringsenheter hör hemma i samma stat, ska \r\nsubstansbeloppen respektive koncernens andelar av enheternas \r\njusterade vinster läggas samman vid beräkningen enligt andra \r\nstycket. Lag (2024:1248).\r\n\r\n30 a § Tilläggsskattebeloppet för en investeringsenhet och en \r\nförsäkringsinvesteringsenhet i en utländsk stat ska minskas \r\nmed beloppet av den nationella tilläggsskatt som ska betalas \r\nför enheten i den stat där denna hör hemma. Lag (2024:1248).\r\n\r\n31 § En investeringsenhets och en \r\nförsäkringsinvesteringsenhets substansbelopp ska beräknas \r\nenligt 5 kap. 2-9 §§. Beloppet för personalkostnader och \r\nbeloppet för materiella anläggningstillgångar ska tas med i \r\nberäkningen till den del de hänförs till koncernens andel av \r\nenhetens justerade vinst.\r\n\r\nEn rapporterande enhet får välja att inte göra avdrag för \r\nsubstansbelopp. Ett sådant val gäller för det räkenskapsår som \r\nvalet avser. Lag (2024:1248).\r\n\r\n32 § Vid tillämpningen av 28-31 §§ ska koncernens andel av en \r\ninvesteringsenhets eller en försäkringsinvesteringsenhets \r\njusterade vinst motsvara moderföretagets andel av enhetens \r\njusterade resultat enligt 6 kap. 4 och 7 §§. Vid beräkningen \r\nav andelen ska ägarintressen som omfattas av ett val enligt 33 \r\neller 36 § inte beaktas. Lag (2024:1248).\r\n\r\nVal att behandla en investeringsenhet som en skattetransparent \r\nenhet\r\n\r\n33 § En rapporterande enhet får välja att behandla en \r\ninvesteringsenhet eller en försäkringsinvesteringsenhet som en \r\nskattetransparent enhet om ägarenheten\r\n\r\n1. är skattskyldig i den stat där den hör hemma enligt ett \r\nsystem för omvärdering till aktuellt marknadsvärde eller \r\nliknande system baserat på de årliga förändringarna av det \r\nverkliga värdet på dess ägarintressen i enheten och beskattas \r\nmed en skattesats som är lika med eller överstiger \r\nminimiskattesatsen, eller\r\n\r\n2. är ett ömsesidigt försäkringsföretag.\r\n\r\nEtt val enligt första stycket gäller i fem år från och med det \r\nräkenskapsår som valet avser. Därefter fortsätter valet att \r\ngälla, om den rapporterande enheten inte återkallar valet. Om \r\nvalet återkallas kan ett nytt val enligt första stycket göras \r\nförst fem år efter det år som återkallelsen avser.\r\nLag (2024:1248).\r\n\r\n34 § Om den rapporterande enheten gör ett val enligt 33 § \r\ngäller följande. En koncernenhet som indirekt har ett \r\nägarintresse i en investeringsenhet eller en \r\nförsäkringsinvesteringsenhet genom ett direkt ägarintresse i \r\nen annan sådan enhet ska anses vara skattskyldig enligt ett \r\nsystem för omvärdering till aktuellt marknadsvärde eller \r\nliknande system även avseende dess indirekta ägarintresse. \r\n\r\n35 § Om den rapporterande enheten återkallar valet att \r\nbehandla en investeringsenhet eller en \r\nförsäkringsinvesteringsenhet som en skattetransparent enhet, \r\nska resultatet av en avyttring av investeringsenhetens eller \r\nförsäkringsinvesteringsenhetens tillgångar eller skulder \r\nberäknas med hänsyn till deras skäliga marknadsvärde vid \r\ningången av det räkenskapsår då återkallelsen görs.\r\n\r\nVal att tillämpa en särskild beskattningsmetod\r\n\r\n36 § En rapporterande enhet får välja att låta en ägarenhet \r\ntillämpa bestämmelserna i 37-40 §§ i fråga om sitt \r\nägarintresse i en investeringsenhet eller en \r\nförsäkringsinvesteringsenhet, om\r\n\r\n1. ägarenheten inte är en investeringsenhet eller en \r\nförsäkringsinvesteringsenhet, och\r\n\r\n2. det rimligen kan förväntas att utdelningar från \r\ninvesteringsenheten eller försäkringsinvesteringsenheten till \r\nägarenheten beskattas med en skattesats som är lika med eller \r\növerstiger minimiskattesatsen.\r\n\r\nVid beräkningen av skattesatsen enligt första stycket 2 ska \r\nbeskattningen hos både den utdelande och den mottagande \r\nenheten beaktas\r\n\r\nEtt val enligt första stycket gäller i fem år från och med det \r\nräkenskapsår som valet avser. Därefter fortsätter valet att \r\ngälla, om den rapporterande enheten inte återkallar valet. Om \r\nvalet återkallas kan ett nytt val enligt första stycket göras \r\nförst fem år efter det år som återkallelsen avser.\r\nLag (2024:1248).\r\n\r\n37 § Vid ett val enligt 36 § gäller följande:\r\n\r\n1. Utdelning och uppskattad utdelning av en investeringsenhets \r\neller försäkringsinvesteringsenhets justerade vinst ska tas \r\nmed i den justerade vinsten för den ägarenhet som erhöll \r\nutdelningen.\r\n\r\n2. Investeringsenhetens eller försäkringsinvesteringsenhetens \r\nmedräknade skatter ska tas med vid beräkningen av den \r\njusterade vinsten och de medräknade skatterna för den \r\nägarenhet som erhöll utdelningen, under förutsättning att de \r\nkan avräknas mot sådan skatteskuld som uppkommit för \r\nägarenheten till följd av utdelning från enheten.\r\n\r\n3. Investeringsenhetens eller försäkringsinvesteringsenhetens \r\njusterade vinst ska motsvara ägarenhetens andel av enhetens ej \r\nutdelade justerade nettovinst enligt 38 § som uppkommit under \r\ndet beräkningsår som avses i 39 §. Vid tillämpningen av 6 kap. \r\nska tilläggsskattebeloppet för en låg-beskattad koncernenhet \r\nberäknas genom att sådan justerad vinst multipliceras med \r\nminimiskattesatsen.\r\n\r\n4. Investeringsenhetens eller försäkringsinvesteringsenhetens \r\njusterade resultat och justerade skattekostnad som kan \r\nhänföras till resultatet ska undantas från beräkningen av den \r\neffektiva skattesatsen enligt bestämmelserna i 3, 4, 5 kap. \r\noch 27-30 §§ i detta kapitel. Det gäller dock inte för de \r\nmedräknade skatter som avses i 2. Lag (2024:1248).\r\n\r\n38 § En investeringsenhets eller försäkringsinvesteringsenhets \r\nej utdelade justerade nettovinst för beräkningsåret ska \r\nberäknas genom att enhetens justerade vinst för det året \r\nminskas med följande poster, dock lägst till noll:\r\n\r\n1. enhetens medräknade skatter,\r\n\r\n2. utdelningar och uppskattade utdelningar till aktieägare som \r\ninte är investeringsenheter eller \r\nförsäkringsinvesteringsenheter under beräkningsperioden, i den \r\nmån de inte dragits av ett tidigare beräkningsår,\r\n\r\n3. justerade förluster som uppstår under beräkningsperioden, i \r\nden mån de inte dragits av ett tidigare beräkningsår, och\r\n\r\n4. återstående justerade förluster som har uppstått före \r\nberäkningsperioden. Lag (2024:1248).\r\n\r\n39 § Med uppskattad utdelning avses sådan värdeöverföring \r\neller annan transaktion som beskattas som utdelning i den stat \r\ndär ägarenheten hör hemma.\r\n\r\nMed uppskattad utdelning avses också att ett direkt eller \r\nindirekt ägarintresse i en investeringsenhet eller en \r\nförsäkringsinvesteringsenhet, som omfattas av ett val enligt \r\n36 §, överförs till en enhet som inte tillhör koncernen. Vid \r\nen sådan överföring ska utdelningen anses uppgå till den andel \r\nav den ej utdelade justerade nettovinsten som är hänförlig \r\ntill det överförda ägarintresset på dagen för en sådan \r\növerföring, utan hänsyn till den uppskattade utdelningen.\r\n\r\nMed beräkningsår avses det tredje året som föregår \r\nräkenskapsåret.\r\n\r\nMed beräkningsperiod avses den period som börjar den första \r\ndagen av det tredje året som föregår räkenskapsåret och som \r\nslutar den sista dagen av räkenskapsåret. Lag (2024:1248).\r\n\r\n40 § Om den rapporterande enheten återkallar ett val enligt \r\n36 § ska investeringsenhetens eller \r\nförsäkringsinvesteringsenhetens justerade vinst motsvara \r\nägarenhetens andel av investeringsenhetens eller \r\nförsäkringsinvesteringsenhetens ej utdelade justerade \r\nnettovinst för beräkningsåret vid utgången av det räkenskapsår \r\nsom föregår det räkenskapsår som återkallelsen avser. Vid \r\ntillämpningen av 6 kap. ska tilläggsskattebeloppet för en \r\nlågbeskattad koncernenhet beräknas genom att en sådan justerad \r\nvinst multipliceras med minimiskattesatsen. Lag (2024:1248).\r\n\r\nMinoritetsägda koncernenheter\r\n\r\nBeräkning av den effektiva skattesatsen och \r\ntilläggsskattebeloppet\r\n\r\n41 § Beräkningen av den effektiva skattesatsen och \r\ntilläggsskattebeloppet för koncernenheterna i en stat ska, vad \r\navser koncernenheter som ingår i en minoritetsägd undergrupp, \r\ngöras som om varje minoritetsägd undergrupp var en egen \r\nkoncern. Den justerade skattekostnaden och det justerade \r\nresultatet för en enhet i en minoritetsägd undergrupp ska \r\nundantas från bestämmandet av den övriga koncernens effektiva \r\nskattesats beräknad enligt 3 kap. 37 § och dess \r\ntilläggsskattebelopp beräknat enligt 3 kap. 38 §.\r\n\r\nDen effektiva skattesatsen och tilläggsskattebeloppet för en \r\nminoritetsägd koncernenhet som inte ingår i en minoritetsägd \r\nundergrupp ska beräknas separat för den enheten. Den justerade \r\nskattekostnaden och det justerade resultatet för enheten ska \r\nundantas från bestämmandet av den övriga koncernens effektiva \r\nskattesats och tilläggsskattebelopp. Detta gäller dock inte en \r\nkoncernenhet som är en investeringsenhet eller en \r\nförsäkringsinvesteringsenhet. Lag (2024:1248).\r\n\r\nDefinitioner\r\n\r\n42 § Med minoritetsägd koncernenhet avses en koncernenhet i \r\nvilken moderföretaget har ett direkt eller indirekt \r\nägarintresse på högst 30 procent. \r\n\r\nEn minoritetsägd moderenhet är en minoritetsägd koncernenhet \r\nsom direkt eller indirekt har bestämmande inflytande i en \r\nannan minoritetsägd koncernenhet, utom när den minoritetsägda \r\nmoderenhetens bestämmande inflytande direkt eller indirekt \r\ninnehas av en annan minoritetsägd koncernenhet. \r\n\r\nMed minoritetsägd undergrupp avses en minoritetsägd moderenhet \r\noch dess minoritetsägda dotterföretag. \r\n\r\nEtt minoritetsägt dotterföretag är en minoritetsägd \r\nkoncernenhet i vilken det bestämmande inflytandet direkt eller \r\nindirekt innehas av en minoritetsägd moderenhet.\r\n\r\nSamriskföretag\r\n\r\n43 § Med samriskföretag avses en enhet vars finansiella \r\nresultat redovisas enligt kapitalandelsmetoden i \r\nmoderföretagets koncernredovisning, under förutsättning att \r\nmoderföretaget direkt eller indirekt innehar minst 50 procent \r\nav ägarintresset i samriskföretaget.\r\n\r\nEn enhet ska inte anses som ett samriskföretag om den utgör\r\n\r\n1. ett moderföretag i en koncern som ska tillämpa huvudregeln \r\nför tilläggsskatt,\r\n\r\n2. en undantagen enhet,\r\n\r\n3. en enhet i vilken koncernens ägarintresse innehas direkt \r\ngenom en undantagen enhet och\r\n\r\n- som uteslutande, eller så gott som uteslutande, bedriver \r\nverksamhet för att inneha tillgångar eller investera medel \r\ntill förmån för dess investerare,\r\n\r\n- som bedriver verksamheter som har samband med sådan \r\nverksamhet som bedrivs av den undantagna enheten, eller\r\n\r\n- vars intäkter i allt väsentligt undantas från beräkningen av \r\nden justerade vinsten eller förlusten i enlighet med 3 kap. 9 \r\noch 10 §§,\r\n\r\n4. en enhet som innehas av en koncern som uteslutande består \r\nav undantagna enheter, och\r\n\r\n5. ett dotterföretag till ett samriskföretag.\r\n\r\n44 § Med dotterföretag till ett samriskföretag avses en enhet \r\nvars tillgångar, skulder, intäkter, kostnader och kassaflöden \r\n\r\n1. har konsoliderats i ett samriskföretags koncernredovisning \r\nenligt en allmänt erkänd redovisningsstandard, eller \r\n\r\n2. skulle ha konsoliderats i en sådan koncernredovisning \r\nenligt en allmänt erkänd redovisningsstandard. \r\n\r\nEtt fast driftställe vars huvudenhet är ett samriskföretag \r\neller dotterföretag till ett samriskföretag ska anses utgöra \r\nett dotterföretag till ett samriskföretag. \r\n\r\n45 § Beräkningen av tilläggsskattebeloppet för ett \r\nsamriskföretag och dess dotterföretag (en \r\nsamriskföretagskoncern) ska göras i enlighet med 3-8 kap. som \r\nom enheterna hade varit koncernenheter i en egen koncern med \r\nsamriskföretaget som moderföretag. Lag (2024:1248).\r\n\r\n46 § En moderenhet som har ett direkt eller indirekt \r\nägarintresse i ett samriskföretag eller ett dotterföretag till \r\nett samriskföretag ska med avseende på sin andel av \r\ntilläggsskattebeloppet för samriskföretaget eller för \r\ndotterföretaget tillämpa bestämmelserna i 6 kap. 3-8 §§.\r\n\r\nOm ett samriskföretag eller ett dotterföretag till ett \r\nsamriskföretag hör hemma i Sverige ska i stället för vad som \r\nsägs i första stycket bestämmelserna i 6 kap. 2 a § tillämpas.\r\nLag (2024:1248).\r\n\r\n47 § Det tilläggsskattebelopp som belöper på en \r\nsamriskföretagskoncern ska minskas med varje moderenhets andel \r\nav det tilläggsskattebelopp som ska tas ut enligt 46 § och det \r\ntilläggsskattebelopp som ska tas ut av en koncernenhet enligt \r\n6 kap. 2 a §. Återstående tilläggsskattebelopp ska läggas till \r\ndet totala tilläggsskattebeloppet enligt bestämmelserna i \r\n6 kap. 11 §. Lag (2024:1248).\r\n\r\nEnheter som ansluter sig till eller lämnar en koncern\r\n\r\n48 § Om en enhet blir eller upphör att vara en del av en \r\nkoncern till följd av att det sker en överföring av direkta \r\neller indirekta ägarintressen i enheten eller om enheten blir \r\nmoderföretag i en ny koncern under ett räkenskapsår \r\n(förvärvsåret), ska enheten behandlas som en koncernenhet i \r\nbåda koncernerna. Detta gäller om en del av enhetens \r\ntillgångar, skulder, intäkter, kostnader och kassaflöden \r\nkonsolideras post-för-post i moderföretagets \r\nkoncernredovisning under förvärvsåret.\r\n\r\nEnhetens effektiva skattesats och tilläggsskatt ska beräknas \r\nenligt 49-56 §§. \r\n\r\n49 § Under förvärvsåret ska koncernen beakta endast den del av \r\nen koncernenhets redovisade resultat och medräknade skatter \r\nsom ingår i moderföretagets koncernredovisning.\r\n\r\n50 § Under förvärvsåret och varje därpå följande räkenskapsår \r\nska en koncernenhets justerade resultat och justerade skatter \r\nbaseras på de värden av tillgångar och skulder som redovisades \r\nomedelbart före förvärvet. \r\n\r\n51 § Under förvärvsåret ska vid beräkningen av en \r\nkoncernenhets belopp för personalkostnader enligt 5 kap. 3 § \r\nbeaktas endast de kostnader som ingår i moderföretagets \r\nkoncernredovisning. \r\n\r\n52 § Beräkningen av beloppet för en koncernenhets materiella \r\nanläggningstillgångar enligt 5 kap. 4 § ska justeras i \r\nproportion till den del av förvärvsåret som enheten varit en \r\ndel av koncernen.\r\n\r\n53 § Den förvärvande koncernen ska beakta uppskjutna \r\nskattefordringar och uppskjutna skatteskulder för en \r\nkoncernenhet som överförs mellan koncerner på samma sätt och i \r\nsamma utsträckning som om den förvärvande koncernen hade haft \r\nett bestämmande inflytande över enheten när sådana tillgångar \r\noch skulder uppkom. Detta gäller dock inte en sådan uppskjuten \r\nskattefordran som avses i 4 kap. 13-17 §§. \r\n\r\n54 § Uppskjutna skatteskulder som tidigare har beaktats vid \r\nberäkningen av en koncernenhets justerade skattekostnad ska \r\nvid tillämpningen av 3 kap. 35 § behandlas som återförda av \r\nden avyttrande koncernen och som om de uppkommit i den \r\nförvärvande koncernen under förvärvsåret. Om en uppskjuten \r\nskatteskuld inte återförs före slutet av det femte \r\nräkenskapsåret efter förvärvsåret, ska den minskning av den \r\nskattekostnad som anges i 3 kap. 35 § i stället göras det \r\nfemte året efter förvärvet. Om minskningen medför att det blir \r\nen negativ skattekostnad ska ett tillkommande \r\ntilläggsskattebelopp beräknas.\r\n\r\n55 § Om den förvärvade enheten är en moderenhet som också är \r\nen koncernenhet i två eller flera koncerner under \r\nförvärvsåret, ska huvudregeln för tilläggsskatt tillämpas på \r\nmoderenhetens andel av det tilläggsskattebelopp som beräknats \r\nför de lågbeskattade koncernenheterna i respektive koncern. \r\n\r\n56 § Trots bestämmelserna i 49-55 §§ ska i vissa fall förvärv \r\neller avyttring av andelar som innebär att det bestämmande \r\ninflytandet över en enhet övergår från en enhet till en annan \r\nbehandlas som förvärv eller avyttring av enhetens tillgångar \r\noch skulder. Detta gäller om \r\n\r\n1. den stat där den förvärvade enheten hör hemma eller, när \r\ndet gäller en skattetransparent enhet, den stat där \r\ntillgångarna är belägna behandlar förvärvet eller avyttringen \r\npå samma eller liknande sätt som ett förvärv eller en \r\navyttring av tillgångar och skulder, och \r\n\r\n2. den överlåtande enheten beskattas för skillnaden mellan det \r\nskattemässiga värdet på tillgångarna och skulderna och \r\nersättningen för andelarna eller det verkliga värdet på \r\ntillgångarna och skulderna.\r\n\r\nÖverföring av tillgångar eller skulder\r\n\r\nJusterat resultat \r\n\r\n57 § En koncernenhet som avyttrar tillgångar eller skulder ska \r\nvid beräkningen av sitt justerade resultat ta med den vinst \r\neller förlust som uppkommer vid en sådan avyttring. En \r\nkoncernenhet som förvärvar tillgångar eller skulder ska \r\nberäkna sitt justerade resultat på grundval av de förvärvade \r\ntillgångarnas och skuldernas redovisade värde som har bestämts \r\nenligt den redovisningsstandard som används i moderföretagets \r\nkoncernredovisning. \r\n\r\n58 § Vid en omorganisering enligt 59 § gäller bestämmelserna i \r\n60 och 61 §§ i stället för bestämmelsen i 57 §. \r\n\r\n59 § Med omorganisering avses en överföring av tillgångar \r\neller skulder vid en fusion, delning, likvidation eller \r\nliknande transaktion om följande villkor är uppfyllda: \r\n\r\n1. Ersättningen för överföringen utgörs helt eller delvis av \r\negetkapitalinstrument emitterade av den förvärvande \r\nkoncernenheten eller av en person med anknytning till den \r\nenheten eller, vid likvidation, enhetens \r\negetkapitalinstrument. Om en emission av egetkapitalinstrument \r\ninte skulle ha någon ekonomisk betydelse behöver någon \r\nersättning inte lämnas. \r\n\r\n2. Den avyttrande koncernenhetens vinst eller förlust på dessa \r\ntillgångar beskattas inte. \r\n\r\n3. Den förvärvande koncernenheten ska beräkna, enligt \r\nskattelagstiftningen där den hör hemma, den beskattningsbara \r\ninkomsten efter överföringen med hänsyn till den avyttrande \r\nenhetens skattemässiga värde för tillgångarna, justerad för \r\nicke kvalificerad vinst eller förlust vid överföringen. \r\n\r\nMed icke kvalificerad vinst eller förlust avses det lägsta \r\nbeloppet av \r\n\r\n- den avyttrande koncernenhetens vinst eller förlust som \r\nuppkommer i samband med en omorganisering som beskattas i den \r\nstat där den avyttrande koncernenheten hör hemma, eller \r\n\r\n- den vinst eller förlust i redovisningen som uppkommer i \r\nsamband med omorganiseringen. \r\n\r\n60 § Vid en avyttring eller ett förvärv av tillgångar eller \r\nskulder som sker i samband med en omorganisering enligt 59 § \r\ngäller följande: \r\n\r\n1. Den avyttrande koncernenheten ska vid beräkningen av sitt \r\njusterade resultat undanta vinst eller förlust som uppkommer \r\nvid en sådan avyttring.\r\n\r\n2. Den förvärvande koncernenheten ska beräkna sitt justerade \r\nresultat på grundval av det värde på tillgångarna och \r\nskulderna som den avyttrande koncernenheten redovisat \r\nomedelbart före avyttringen.\r\n\r\n61 § Vid en avyttring av tillgångar eller skulder som sker i \r\nsamband med en omorganisering enligt 59 § och som för den \r\navyttrande koncernenheten leder till en icke kvalificerad \r\nvinst eller förlust gäller följande: \r\n\r\n1. Den avyttrande koncernenheten ska inkludera vinst eller \r\nförlust som härrör från avyttringen vid beräkningen av dess \r\njusterade resultat motsvarande den icke kvalificerade vinsten \r\neller förlusten enligt 59 § andra stycket. \r\n\r\n2. Den förvärvande koncernenheten ska beräkna sitt justerade \r\nresultat efter förvärvet på grundval av det värde på \r\ntillgångarna och skulderna som den avyttrande koncernenheten \r\nredovisat omedelbart före avyttringen. Värdet ska justeras i \r\nenlighet med lokala skatteregler för att ta hänsyn till den \r\nicke kvalificerade vinsten eller förlusten. \r\n\r\n62 § En rapporterande enhet får välja att en koncernenhet, som \r\nvid beskattningen får eller ska värdera tillgångar och skulder \r\ntill verkligt värde i den stat där den hör hemma, ska \r\n\r\n1. vid beräkningen av sitt justerade resultat ta med ett \r\nvinst- eller förlustbelopp för varje tillgång och skuld som \r\nska\r\n\r\na) motsvara skillnaden mellan tillgångens eller skuldens \r\nredovisade värde omedelbart före tidpunkten för den \r\nbeskattningsbara händelsen och tillgångens eller skuldens \r\nverkliga värde omedelbart efter den händelsen, och\r\n\r\nb) minskas eller ökas med icke kvalificerad vinst eller \r\nförlust enligt 59 § andra stycket som uppkommer i samband med \r\nden beskattningsbara händelsen,\r\n\r\n2. använda tillgångens eller skuldens verkliga värde enligt \r\nredovisningen omedelbart efter den beskattningsbara händelsen \r\nför att beräkna justerad vinst eller förlust för de \r\nräkenskapsår som avslutas efter den beskattningsbara \r\nhändelsen, och\r\n\r\n3. ta med nettosumman av de belopp som bestäms enligt 1 i \r\nkoncernenhetens justerade resultat, antingen genom att\r\n\r\na) nettosumman av beloppen tas med för det räkenskapsår då den \r\nbeskattningsbara händelsen inträffar, eller\r\n\r\nb) ett belopp som uppgår till nettosumman av dessa belopp \r\ndividerat med fem tas med under det räkenskapsår då den \r\nbeskattningsbara händelsen inträffar och under vart och ett av \r\nde fyra följande räkenskapsåren. \r\n\r\nVad som sägs i första stycket 3 b gäller inte om \r\nkoncernenheten upphör att ingå i koncernen. I så fall ska det \r\nåterstående beloppet tas med under det räkenskapsåret då \r\nkoncernförhållandet upphört.\r\n\r\nKontrollerade utländska företag och hybridenheter\r\n\r\n/Rubriken upphör att gälla U:2026-01-01/\r\nFördelning av medräknade skatter \r\n\r\n63 § /Upphör att gälla U:2026-01-01 genom lag (2025:1461)./\r\nKostnaden för medräknade skatter i en koncernenhets \r\nräkenskaper ska fördelas till koncernenhetens kontrollerade \r\nutländska företag om den hänför sig till detta företags \r\ninkomst och har tagits ut enligt ett system för beskattning av \r\nkontrollerade utländska företag. Vid beräkning av nationell \r\ntilläggsskatt ska den kostnad som fördelas till en svensk \r\nkoncernenhet som är ett kontrollerat utländskt företag enligt \r\nlagstiftningen i en annan stat inte beaktas.\r\n\r\nI fråga om skattekostnad som avser passiva intäkter ska \r\nfördelningen enligt första stycket motsvara det lägsta \r\nbeloppet av medräknade skatter på passiva intäkter och ett \r\nbelopp som utgörs av procentsatsen för tilläggsskatt för \r\nlågskattestaten multiplicerad med de passiva intäkterna.\r\n\r\nVid beräkningen av procentsatsen för tilläggsskatt ska \r\nägarenhetens medräknade skatter på de passiva intäkterna inte \r\nbeaktas. Överskjutande medräknade skatter på passiva intäkter \r\nska hänföras till ägarenheten. Lag (2024:1248).\r\n\r\n63 a § /Upphör att gälla U:2026-01-01 genom lag (2025:1461)./\r\nVid fördelningen av kostnaden för medräknade skatter \r\nenligt 63 § ska bestämmelserna i 63 b-63 e §§ tillämpas om\r\n\r\n1. de medräknade skatterna har tagits ut enligt ett system för \r\nbeskattning av kontrollerade utländska företag enligt 2 kap. \r\n26 §, och\r\n\r\n2. skatten för kontrollerade utländska företag enligt detta \r\nsystem beräknas gemensamt för samtliga sådana företag.\r\nLag (2024:1248).\r\n\r\n63 b § /Upphör att gälla U:2026-01-01 genom lag (2025:1461)./\r\nKostnaden för medräknade skatter enligt 63 a § ska \r\nfördelas till varje kontrollerat utländskt företag med ett \r\nbelopp som motsvarar kostnaden multiplicerad med kvoten av \r\nföretagets fördelningsbelopp och fördelningsbeloppen för \r\nsamtliga kontrollerade utländska företag.\r\n\r\nEtt kontrollerat utländskt företags fördelningsbelopp är \r\nägarenhetens andel av företagets inkomst multiplicerad med \r\nskillnaden mellan skattesatsen enligt ett sådant system som \r\navses i 63 a § och den effektiva skattesatsen. Lag (2024:1248).\r\n\r\n63 c § /Upphör att gälla U:2026-01-01 genom lag (2025:1461)./\r\nMed effektiv skattesats i 63 b § avses den effektiva \r\nskattesatsen i en stat med följande avvikelser:\r\n\r\n- Skatt som har betalats enligt ett system för beskattning av \r\nkontrollerade utländska företag ska inte räknas med. \r\n\r\n- Sådan nationell tilläggsskatt som omfattas av rätt till \r\navräkning av utländsk skatt enligt ett sådant system som avses \r\ni 63 a § ska räknas med. \r\n\r\nOm det i en stat finns flera effektiva skattesatser för \r\nkoncernenheter, samriskföretag eller dotterföretag till ett \r\nsamriskföretag, är den effektiva skattesatsen i första stycket \r\nden skattesats som beräknas för det kontrollerade utländska \r\nföretaget. Vid beräkningen ska sådan nationell tilläggsskatt \r\nsom omfattas av rätt till avräkning av utländsk skatt enligt \r\nett sådant system som avses i 63 a § räknas med.\r\nLag (2024:1248).\r\n\r\n63 d § /Upphör att gälla U:2026-01-01 genom lag (2025:1461)./\r\nOm en effektiv skattesats inte ska beräknas för ett \r\nkontrollerat utländskt företag till följd av att enheten \r\nomfattas av förenklingsregeln i 8 kap. 3-5 §§, ska den \r\neffektiva skattesatsen utgöras av den skattesats som framgår \r\nav 8 kap. 4 §. \r\n\r\nOm en effektiv skattesats inte ska beräknas för ett \r\nkontrollerat utländskt företag till följd av förenklingsregeln \r\ni 8 kap. 18 §, ska den effektiva skattesatsen beräknas på \r\nföljande sätt. Summan av skatt som enligt en regel om \r\nnationell tilläggsskatt beaktas vid beräkning av effektiv \r\nskattesats och nationell tilläggsskatt som omfattas av rätt \r\ntill avräkning av utländsk skatt enligt ett sådant system som \r\navses i 63 a § ska divideras med det justerade resultatet \r\nenligt en regel om nationell tilläggsskatt. \r\n\r\nOm en effektiv skattesats inte ska beräknas för ett \r\nkontrollerat utländskt företag av andra skäl än de som anges i \r\nförsta och andra styckena, ska den effektiva skattesatsen \r\nmotsvara kvoten av koncernenheternas skattekostnad och vinst \r\neller förlust före inkomstskatt enligt koncernens \r\nkvalificerade finansiella rapport.\r\n\r\nOm det i en stat finns flera effektiva skattesatser för \r\nkoncernenheter, samriskföretag eller dotterföretag till ett \r\nsamriskföretag, är den effektiva skattesatsen i andra stycket \r\nden skattesats som beräknas för det kontrollerade utländska \r\nföretaget. Vid beräkningen ska sådan nationell tilläggsskatt \r\nsom omfattas av rätt till avräkning av utländsk skatt enligt \r\nett sådant system som avses i 63 a § räknas med.\r\nLag (2024:1248).\r\n\r\n63 e § /Upphör att gälla U:2026-01-01 genom lag (2025:1461)./\r\nFör ett kontrollerat utländskt företag som inte är en \r\nkoncernenhet, ett samriskföretag eller ett dotterföretag till \r\nett samriskföretag ska den effektiva skattesatsen motsvara den \r\nskattesats som beräknats enligt 63 c eller 63 d § för de \r\nkoncernenheter, samriskföretag eller dotterföretag till \r\nsamriskföretag som hör hemma i samma stat som företaget, och \r\nvilkas andel utgör den största andelen av den inkomst för \r\nägarenheten som omfattas av ett sådant system som avses i \r\n63 a §.\r\n\r\nOm koncernen inte beräknar en effektiv skattesats för enheter \r\ni den stat där det kontrollerade utländska företaget hör \r\nhemma, ska den effektiva skattesatsen motsvara kvoten av den \r\nsammanlagda redovisade inkomstskatten och den sammanlagda \r\nredovisade vinsten före inkomstskatt för samtliga sådana \r\nenheter som hör hemma i den aktuella staten och som omfattas \r\nav ett sådant system för beskattning som avses i 63 a §.\r\nLag (2024:1248).\r\n\r\n64 § /Upphör att gälla U:2026-01-01 genom lag (2025:1461)./\r\nKostnaden för medräknade skatter i en koncernenhets \r\nräkenskaper ska fördelas till en hybridenhet om den avser \r\nhybridenhetens justerade vinst. Den del av kostnaden som avser \r\npassiva intäkter ska fördelas på sätt som anges i 63 § andra \r\noch tredje styckena. Vid beräkning av nationell tilläggsskatt \r\nska skattekostnad som fördelas till en hybridenhet som är en \r\nsvensk koncernenhet inte beaktas.\r\n\r\nMed hybridenhet avses en enhet som är skattskyldig för \r\ninkomstskatt i den stat där den hör hemma och som beskattas \r\nhos delägarna i den stat där de hör hemma. Lag (2024:1248).\r\n\r\n65 § /Upphör att gälla U:2026-01-01 genom lag (2025:1461)./\r\nMed passiva intäkter avses i 63 och 64 §§ intäkter som \r\n\r\n1. ingår i den justerade vinsten för en koncernenhet och \r\nbeskattas hos ägarenheten enligt ett system för beskattning av \r\nkontrollerade utländska företag eller på grund av ägarintresse \r\ni en hybridenhet, och\r\n\r\n2. utgör \r\n\r\n- utdelning eller motsvarande, \r\n\r\n- ränta eller motsvarande, \r\n\r\n- hyra,\r\n\r\n- royalty, \r\n\r\n- annan avtalsenlig ersättning som sker över tid \r\n(annuitetsbelopp), eller \r\n\r\n- nettovinst vid försäljning av egendom som ger upphov till \r\nsådana intäkter. Lag (2024:1248).\r\n\r\nModerföretag som omfattas av system med avdragsgill utdelning\r\n\r\n66 § Med system med avdragsgill utdelning avses regler som \r\nsyftar till att uppnå beskattning i ett led genom att \r\nutdelning från en enhet till dess ägare ska dras av från \r\nenhetens inkomst. I fråga om ett kooperativ avses också regler \r\nom att ett kooperativ undantas från beskattning.\r\n\r\nMed avdragsgill utdelning avses \r\n\r\n- utdelning till den som äger andel i en koncernenhet om \r\nutdelningen enligt lagstiftningen i den stat som enheten hör \r\nhemma i ska dras av vid beräkningen av dess beskattningsbara \r\ninkomst, eller\r\n\r\n- kooperativ utdelning till en medlem i ett kooperativ.\r\n\r\nMed kooperativ avses en enhet som gemensamt säljer eller \r\nförvärvar varor eller tjänster för sina medlemmars räkning och \r\nsom i den stat där den hör hemma omfattas av regler som \r\nsäkerställer skattemässig neutralitet för varor eller tjänster \r\nsom säljs eller förvärvas av dess medlemmar genom \r\nkooperativet.\r\n\r\n67 § Den justerade vinsten för ett moderföretag i en koncern \r\nsom omfattas av ett system med avdragsgill utdelning ska \r\nminskas med belopp som delas ut som avdragsgill utdelning inom \r\ntolv månader efter utgången av det räkenskapsår som den \r\njusterade vinsten avser, om\r\n\r\n1. mottagaren beskattas för utdelningen med en skattesats som \r\när lika med eller högre än minimiskattesatsen och inkomsten \r\nhänförs till ett beskattningsår som avslutas senast tolv \r\nmånader efter utgången av räkenskapsåret, eller\r\n\r\n2. det rimligen kan förväntas att det sammanlagda beloppet av \r\nmedräknade skatter för moderföretaget och skatt som mottagaren \r\nbetalar på utdelningen är lika med eller överstiger den \r\nutdelande enhetens inkomst multiplicerad med \r\nminimiskattesatsen.\r\n\r\nVid tillämpningen av bestämmelserna i första stycket ska \r\nmottagaren anses ha beskattats för utdelning som lämnats i \r\nförhållande till inköp från ett inköpskooperativ till den del \r\nutdelningen minskar en avdragsgill utgift eller kostnad. \r\n\r\n68 § Den justerade vinsten för ett moderföretag i en koncern \r\nsom omfattas av ett system med avdragsgill utdelning ska, \r\nutöver vad som anges i 67 §, minskas med det belopp som delas \r\nut som avdragsgill utdelning inom tolv månader efter utgången \r\nav det räkenskapsår som den justerade vinsten avser, om \r\nmottagaren är\r\n\r\n1. en fysisk person som är medlem i ett inköpskooperativ, och \r\nutdelningen lämnas i förhållande till gjorda inköp,\r\n\r\n2. en fysisk person som har skatterättslig hemvist och är \r\nskattskyldig i den stat där moderföretaget hör hemma och \r\ndennes ägarintressen ger rätt till högst fem procent av vinst \r\noch tillgångar i moderföretaget, eller\r\n\r\n3. ett offentligt organ, en myndighetsenhet, en internationell \r\norganisation, en ideell organisation eller en pensionsfond som \r\nhör hemma i den stat där moderföretaget hör hemma.\r\n\r\n69 § Kostnaden för medräknade skatter på utdelad vinst ska \r\nminskas i proportion till minskningen av den justerade vinsten \r\nenligt 67 eller 68 §. \r\n\r\nDen justerade vinsten ska minskas med samma belopp som \r\nkostnaden för medräknade skatter minskats med. \r\n\r\n70 § Om moderföretaget direkt innehar en ägarandel i en \r\nkoncernenhet som omfattas av bestämmelser om avdragsgill \r\nutdelning, ska bestämmelserna i 67 och 68 §§ tillämpas på \r\növriga koncernenheter som hör hemma i samma stat som \r\nmoderföretaget till den del koncernenheten lämnar utdelning \r\ntill moderföretaget och moderföretaget delar ut den justerade \r\nvinsten till en mottagare som anges i 67 eller 68 §. Detta \r\ngäller också om ett moderföretag indirekt har en ägarandel i \r\nen sådan koncernenhet genom andra koncernenheter som omfattas \r\nav bestämmelserna i 67 eller 68 §.\r\n\r\nKoncerner med flera moderföretag\r\n\r\n71 § Med koncern med flera moderföretag avses två eller flera \r\nkoncerner vars moderföretag ingått ett arrangemang i form av \r\nen sammanlänkad struktur eller dubbel notering, om minst en \r\nenhet eller ett fast driftställe i den kombinerade koncernen \r\nhör hemma i en annan stat än övriga enheter.\r\n\r\nMed sammanlänkad struktur avses ett arrangemang mellan minst \r\ntvå moderföretag i olika koncerner om \r\n\r\n1. moderföretagen, ifall de är marknadsnoterade, är noterade \r\ntill samma kursvärde, \r\n\r\n2. ägarintressena i respektive moderföretag till minst \r\n50 procent kombinerats genom ägande, överlåtelsebegränsning \r\neller annat villkor och inte kan överlåtas eller handlas var \r\nför sig, och \r\n\r\n3. ett av moderföretagen upprättar koncernredovisning där \r\ntillgångar, skulder, intäkter, kostnader och kassaflöden för \r\nalla enheter i de berörda koncernerna är redovisade \r\ntillsammans som för en ekonomisk enhet och som måste bli \r\nföremål för en extern revision.\r\n\r\nMed dubbel notering avses ett arrangemang mellan minst två \r\nmoder-företag i olika koncerner, om\r\n\r\n1. andelarna i moderföretagen är marknadsnoterade och handlas \r\neller överlåts på olika kapitalmarknader, \r\n\r\n2. företagens verksamheter kombinerats enbart genom avtal \r\nmellan moderföretagen,\r\n\r\n3. moderföretagen har avtalat att utskiftning vid likvidation \r\noch utdelning ska ske enligt bestämda andelar, \r\n\r\n4. moderföretagens verksamheter utgör en ekonomisk enhet \r\nenligt avtal, och \r\n\r\n5. moderföretagen upprättar en koncernredovisning där \r\ntillgångar, skulder, intäkter, kostnader och kassaflöden för \r\nalla enheter i de berörda koncernerna är redovisade \r\ntillsammans som för en ekonomisk enhet och som måste bli \r\nföremål för en extern revision.\r\n\r\n72 § Samtliga enheter och koncernenheter i de koncerner som \r\ntillsammans utgör en koncern med flera moderföretag ska anses \r\nvara koncernenheter i samma koncern.\r\n\r\n73 § En enhet är en koncernenhet i en koncern med flera \r\nmoderföretag om den konsolideras post-för-post i \r\nkoncernredovisningen för koncernen. Med koncernenhet avses \r\näven en enhet över vilken koncernenheter i en koncern med \r\nflera moderföretag har ett bestämmande inflytande, även om den \r\ninte konsolideras post-för-post i koncernredovisningen. En \r\nenhet som är undantagen enligt 1 kap. 5-7 §§ anses inte vara \r\nen koncernenhet.\r\n\r\n74 § För en koncern med flera moderföretag ska moderföretagets \r\nkoncernredovisning anses vara den koncernredovisning som anges \r\ni 71 § andra och tredje styckena. \r\n\r\nBestämmelser i lagen om tillämpning av de \r\nredovisningsprinciper som används i ett moderföretags \r\nkoncernredovisning avser, vad gäller koncerner med flera \r\nmoderföretag, de redovisningsprinciper som används för att \r\nupprätta den koncernredovisning som avses i första stycket.\r\n\r\n75 § Samtliga moderföretag i de koncerner som tillsammans \r\nutgör en koncern med flera moderföretag ska anses vara \r\nmoderföretag i koncernen med flera moderföretag. \r\n\r\n76 § Ett moderföretag och en annan moderenhet i en koncern med \r\nflera moderföretag ska tillämpa bestämmelserna i 6 kap. 3-8 §§ \r\npå sin andel av tilläggsskattebeloppet för lågbeskattade \r\nkoncernenheter.\r\n\r\n77 § Vid beräkningen av kompletterande tilläggsskatt enligt \r\n6 kap. 9-13 §§ ska, för varje koncernenhet i en koncern med \r\nflera moderföretag, samtliga lågbeskattade koncernenheter i \r\nkoncernen med flera moderföretag beaktas. \r\n\r\nGodkänt utdelningsskattesystem\r\n\r\nFiktivt utdelningsskattebelopp för beräkning av justerad \r\nskattekostnad\r\n\r\n78 § Vid beräkningen av den justerade skattekostnaden för \r\nkoncernenheter i en stat med ett godkänt \r\nutdelningsskattesystem får den rapporterande enheten välja att \r\nta med ett fiktivt utdelningsskattebelopp.\r\n\r\nEtt val enligt första stycket gäller alla koncernenheter i den \r\nstaten. Valet gäller för det räkenskapsår som valet avser. \r\n\r\n79 § Med fiktivt utdelningsskattebelopp avses det lägsta av \r\nföljande två belopp:\r\n\r\n- ett belopp som motsvarar den ökade skattekostnad som skulle \r\nmedföra att den effektiva skattesatsen för koncernenheterna i \r\nden aktuella staten uppgår till minimiskattesatsen, och \r\n\r\n- ett belopp som utgörs av den skatt som skulle ha tagits ut \r\nom enheterna hade delat ut all vinst som omfattas av ett \r\ngodkänt utdelningsskattesystem under räkenskapsåret.\r\n\r\nÅterföring av fiktivt utdelningsskattebelopp\r\n\r\n80 § Om ett val enligt 78 § görs ska en förteckning för \r\nåterföring upprättas för det fiktiva utdelningsskattebeloppet. \r\nDet fiktiva skattebeloppet ska tas upp i \r\nåterföringsförteckningen för det räkenskapsår för vilket \r\nbeloppet har bestämts.\r\n\r\n81 § Vid utgången av varje räkenskapsår ska det fiktiva \r\nutdelningsskattebeloppet i en återföringsförteckning för \r\ntidigare räkenskapsår minskas genom återföring. Belopp som \r\ntagits upp i den tidigast upprättade återföringsförteckningen \r\nska minskas först. Minskning får göras högst med det belopp \r\nsom finns i förteckningen. \r\n\r\nBelopp i förteckningen ska minskas i följande ordning. Först \r\nska minskning göras med ett belopp som motsvarar \r\nkoncernenheternas betalda skatt på utdelning eller fiktiv \r\nutdelning under räkenskapsåret. Därefter ska minskning göras \r\nmed ett belopp som motsvarar den justerade förlusten i staten \r\nmed ett godkänt utdelningsskattesystem multiplicerad med \r\nminimiskattesatsen. \r\n\r\nBelopp som återstår efter en tillämpning av andra stycket och \r\nsom motsvarar justerad förlust multiplicerad med \r\nminimiskattesatsen får beaktas senare räkenskapsår. \r\n\r\nSkatt som betalas på faktisk eller fiktiv utdelning ska inte \r\ntas med vid beräkningen av den justerade skattekostnaden till \r\nden del skatten minskar belopp i förteckningen.\r\n\r\n82 § Belopp som återstår i återföringsförteckningen vid \r\nutgången av det fjärde räkenskapsåret efter det räkenskapsår \r\nsom förteckningen avser ska minska den justerade \r\nskattekostnaden för det år förteckningen avser. Effektiv \r\nskattesats och tilläggsskattebelopp ska då räknas om enligt \r\n3 kap. 37 och 38 §§. Tillkommande tilläggsskattebelopp \r\nfördelas enligt 3 kap. 40 och 41 §§.\r\n\r\n83 § Om en koncernenhet som omfattas av ett val enligt 78 § \r\nlämnar koncernen eller om dess tillgångar i allt väsentligt \r\növerförs till någon som inte är en koncernenhet i samma \r\nkoncern i samma stat, ska ett belopp som återstår i en \r\nåterföringsförteckning för tidigare räkenskapsår minska den \r\njusterade skattekostnaden för koncernenheterna i staten för \r\nrespektive år. Det belopp som ska minska skattekostnaden \r\nberäknas genom att det återstående beloppet i \r\nåterföringsförteckningen multipliceras med den aktuella \r\nkoncernenhetens andel av det sammanlagda justerade resultatet \r\nför koncernenheterna i staten, för respektive år. Detta gäller \r\nendast räkenskapsår för vilka den aktuella koncernenhetens \r\njusterade resultat är positivt. Effektiv skattesats och \r\ntilläggsskattebelopp ska då räknas om enligt 3 kap. 37 och \r\n38 §§. Tillkommande tilläggsskattebelopp fördelas enligt \r\n3 kap. 40 och 41 §§. Lag (2024:1248).\r\n\r\n8 kap. Förenklingsregler\r\n\r\n1 § I detta kapitel finns bestämmelser om\r\n\r\n- tidsgräns för den tillfälliga förenklingsregeln (2 §),\r\n\r\n- villkor för den tillfälliga förenklingsregeln (3-7 a §§),\r\n\r\n- särskilda enheter och koncerner (8-11 §§),\r\n\r\n- verkan av konstlade arrangemang (11 a-11 g §§),\r\n\r\n- undantag från tillämpningen av den tillfälliga \r\nförenklingsregeln (12 §),\r\n\r\n- övergångsår (13 §),\r\n\r\n- förenkling av kompletteringsregeln för tilläggsskatt (14 §), \r\n\r\n- en förenklingsregel för koncernenheter utan väsentlig \r\nbetydelse för koncernredovisningen (15-17 §§), \r\n\r\n- en förenklingsregel för utländsk nationell tilläggsskatt \r\n(18 §), och \r\n\r\n- val (19 §). Lag (2024:1248).\r\n\r\nTidsgräns för den tillfälliga förenklingsregeln\r\n\r\n2 § Bestämmelserna i 3-13 §§ gäller för koncernenheter i en \r\nstat för tid som\r\n\r\n- motsvarar de räkenskapsår som gäller för enheternas \r\nmoderföretag, och\r\n\r\n- börjar närmast efter den 31 december 2023 men före den 1 \r\njanuari 2027.\r\n\r\nBestämmelserna gäller dock inte för räkenskapsår som avslutas \r\nefter den 30 juni 2028. Lag (2024:1248).\r\n\r\nVillkor för den tillfälliga förenklingsregeln\r\n\r\n3 § Tilläggsskattebeloppet för koncernenheterna i en stat ska \r\nanses vara noll, om koncernenheterna uppfyller följande \r\nvillkor:\r\n\r\n1. koncernenheternas totala intäkter i staten enligt \r\nkoncernens kvalificerade land-för-land-rapport är lägre än tio \r\nmiljoner euro, och\r\n\r\n2. koncernenheternas totala vinst före inkomstskatt i staten \r\nenligt den kvalificerade land-för-land-rapporten för \r\nräkenskapsåret är lägre än en miljon euro. \r\n\r\nOm en koncernenhet inte redovisas i den kvalificerade land-\r\nför-land-rapporten därför att den innehas för försäljning, ska \r\ndess intäkter ändå beaktas vid beräkningen enligt första \r\nstycket 1.  \r\n\r\nVid tillämpningen av de beloppsangivelser i euro som finns i \r\nförsta stycket ska belopp i annan valuta räknas om på det sätt \r\nsom anges i 1 kap. 4 §.\r\n\r\n4 § Tilläggsskattebeloppet för koncernenheterna i en stat ska \r\nanses vara noll, om koncernenheterna tillsammans har en \r\neffektiv skattesats som är lika med eller större än den \r\nprocentsats som anges i tredje stycket. Den effektiva \r\nskattesatsen ska motsvara kvoten mellan koncernenheternas \r\nskattekostnad enligt andra stycket och deras vinst eller \r\nförlust före inkomstskatt enligt koncernens kvalificerade \r\nland-för-land-rapport.\r\n\r\nMed skattekostnad avses i första stycket sådan skattekostnad \r\nsom redovisas i koncernens kvalificerade finansiella rapport \r\nminskad med skatter som inte är medräknade skatter och \r\nmedräknade skatter som hänför sig till en osäker \r\nskattesituation.\r\n\r\nProcentsatsen enligt första stycket ska vara\r\n\r\n- 15 procent för räkenskapsår som börjar under 2024,\r\n\r\n- 16 procent för räkenskapsår som börjar under 2025, och\r\n\r\n- 17 procent för räkenskapsår som börjar under 2026.\r\n\r\n4 a § /Upphör att gälla U:2026-01-01/\r\nEn skattekostnad som en huvudenhet har haft för ett fast \r\ndriftställe i den stat där driftstället hör hemma ska inte tas \r\nmed vid beräkningen enligt 4 § första stycket i den stat där \r\nhuvudenheten hör hemma.\r\n\r\nOm ett fast driftställe, ett kontrollerat utländskt företag \r\neller en hybridenhet inte omfattas av 3-5 §§ i den stat där \r\nenheten hör hemma, ska 7 kap. 25 och 63-65 §§ inte tillämpas \r\nvid beräkningen enligt 4 § första stycket för den stat där \r\nägarenheten eller huvudenheten hör hemma. Lag (2024:1248).\r\n\r\n4 a § /Träder i kraft I:2026-01-01/\r\nEn skattekostnad som en huvudenhet har haft för ett fast \r\ndriftställe i den stat där driftstället hör hemma ska inte tas \r\nmed vid beräkningen enligt 4 § första stycket för den stat där \r\nhuvudenheten hör hemma.\r\n\r\nOm ett fast driftställe, ett kontrollerat utländskt företag, \r\nen hybridenhet eller en omvänd hybridenhet inte omfattas av 3-\r\n5 §§ för den stat där enheten hör hemma, ska 3 kap. 27 § \r\nförsta stycket 1, 3 och 4 inte tillämpas vid beräkningen \r\nenligt 4 § första stycket för den stat där ägarenheten eller \r\nhuvudenheten hör hemma. Lag (2025:1461).\r\n\r\n5 § Tilläggsskattebeloppet för koncernenheterna i en stat ska \r\nanses vara noll, om koncernenheterna som hör hemma i den \r\nstaten har en vinst enligt koncernens kvalificerade land-för-\r\nland-rapport som inte överstiger substansbeloppet, beräknat \r\nenligt 5 kap. 2-10 §§. Beräkningen av substansbeloppet ska \r\ngrunda sig på uppgifter i koncernens kvalificerade finansiella \r\nrapport. Lag (2024:1248).\r\n\r\n6 § Med kvalificerad land-för-land-rapport avses i 3-5 §§ en \r\nrapport som har upprättats på grundval av en kvalificerad \r\nfinansiell rapport.\r\n\r\nMed kvalificerad finansiell rapport avses\r\n\r\n1. de räkenskaper som används för att upprätta moderföretagets \r\nkoncernredovisning, \r\n\r\n2. varje koncernenhets årsredovisning förutsatt att den \r\nupprättas enligt\r\n\r\n- en allmänt erkänd redovisningsstandard enligt 2 kap. 20 §, \r\neller\r\n\r\n- en godkänd redovisningsstandard enligt 2 kap. 21 § om \r\ninformationen i denna är tillförlitlig, \r\n\r\n3. om en koncernenhet inte omfattas av moderföretagets \r\nkoncernredovisning enbart på grund av sin ringa storlek eller \r\nav väsentlighetsskäl, koncernenhetens räkenskaper som används \r\nsom underlag för land-för-land-rapporten, eller \r\n\r\n4. om inte ett fast driftställes uppgifter framgår av 1-3, en \r\nseparat finansiell rapport där det fasta driftställets andel \r\nav huvudenhetens totala intäkter och vinst eller förlust före \r\ninkomstskatt framgår. Lag (2024:1248).\r\n\r\n6 a § Om en förvärvad koncernenhets räkenskaper har justerats \r\nutifrån köpeskillingen för enheten vad avser värdet på \r\ntillgångarna och skulderna, ska följande justering göras vid \r\ntillämpningen av 4 och 5 §§. Minskningar av koncernenhetens \r\nresultat som är hänförliga till av- eller nedskrivning av \r\ngoodwill vad avser transaktioner som genomförts efter den \r\n30 november 2021, ska läggas till enhetens vinst före \r\ninkomstskatt. Vid tillämpningen av 4 § gäller detta dock bara \r\nom räkenskaperna inte innehåller motsvarande justering av \r\nuppskjuten skatt som är hänförlig till goodwillposten.\r\n\r\nVad som sägs i första stycket gäller inte om \r\n\r\n1. samma justeringar har gjorts i koncernens land-för-land-\r\nrapportering för samtliga räkenskapsår som påbörjats efter den \r\n31 december 2022, eller \r\n\r\n2. justeringarna i koncernenhetens räkenskaper har gjorts \r\nenligt lag eller annan författning. Lag (2024:1248).\r\n\r\n6 b § Om en koncernenhet ingår i en koncern som inte behöver \r\nlämna en land-för-land-rapport, ska uppgifterna om \r\nkoncernenhetens intäkt och koncernenhetens vinst eller förlust \r\nföre inkomstskatt hämtas från enhetens kvalificerade \r\nfinansiella rapport. Lag (2024:1248).\r\n\r\n6 c § Vid tillämpningen av 3-5 §§ ska uppgifter för alla \r\nkoncernenheter som hör hemma i en stat hämtas antingen från en \r\nsådan kvalificerad finansiell rapport som avses i 6 § andra \r\nstycket 1 eller från en sådan som avses i 6 § andra stycket 2.\r\n\r\nDetta gäller dock inte för fasta driftställen och en sådan \r\nkoncernenhet utan väsentlig betydelse som avses i 16 §.\r\nLag (2024:1248).\r\n\r\n7 § Vid tillämpningen av 3-5 §§ ska en sådan orealiserad \r\nförlust som avses i 3 kap. 10 § 1 undantas från vinst eller \r\nförlust före inkomstskatt om förlusten överstiger 50 miljoner \r\neuro i en stat. \r\n\r\nVid tillämpningen av den beloppsangivelse i euro som finns i \r\nförsta stycket ska belopp i annan valuta räknas om på det sätt \r\nsom anges i 1 kap. 4 §.\r\n\r\n7 a § Vid tillämpningen av 3-5 §§ ska en koncernintern \r\nbetalning som behandlas som intäkt i den mottagande \r\nkoncernenhetens kvalificerade finansiella rapport och som \r\nkostnad i den betalande koncernenhetens kvalificerade \r\nfinansiella rapport räknas med vid bestämmandet av respektive \r\nkoncernenhets intäkter och dess vinst eller förlust före \r\ninkomstskatt även om betalningen inte tagits med i land-för-\r\nland-rapporten. Lag (2024:1248).\r\n\r\nSärskilda enheter och koncerner\r\n\r\n8 § Vid tillämpningen av 3-7 §§ ska ett samriskföretag och \r\ndess dotterföretag behandlas som koncernenheter i en egen \r\nkoncern. I dessa fall ska uppgifter om intäkter och vinster \r\nhämtas från de kvalificerade finansiella rapporterna för dessa \r\nföretag. \r\n\r\n9 § Vid tillämpningen av 3-7 §§ gäller följande för \r\nmoderföretag som är delägarbeskattade enheter eller enheter \r\nsom omfattas av ett system med avdragsgill utdelning. Vinsten \r\nföre bolagsskatt ska minskas i den utsträckning som beloppet \r\när hänförligt till en persons ägarintresse i den \r\ndelägarbeskattade enheten eller utdelat till följd av en \r\nägarandel som innehas av en sådan person. \r\n\r\nMed person avses i första stycket en sådan innehavare av ett \r\nägarintresse som bestämmelserna i 7 kap. 12 och 13 §§ avser \r\neller sådana mottagare som bestämmelserna i 67 och 68 §§ \r\navser. \r\n\r\nFör delägarbeskattade enheter gäller första stycket bara om \r\nsamtliga ägarintressen i moderföretaget innehas av någon som \r\navses i 7 kap. 12 och 13 §§. \r\n\r\n10 § Bestämmelserna i 3-7 §§ ska inte tillämpas på en \r\ninvesteringsenhet som omfattas av ett val enligt 7 kap. 33 \r\neller 36 §. Om andra koncernenheter som hör hemma i samma stat \r\nsom investeringsenheten tillämpar 3-7 §§, ska \r\ninvesteringsenhetens resultat före inkomstskatt samt de totala \r\nintäkter och tillhörande skatter som avser investeringsenheten \r\nbeaktas i den stat där enhetens direkta ägare finns, i \r\nproportion till dennes ägarintresse.\r\n\r\nEn investeringsenhet som inte omfattas av ett val enligt \r\n7 kap. 33 eller 36 § får tillämpa 3-7 §§ endast om alla \r\nenhetens ägare hör hemma i samma stat som denna. \r\n\r\nFörsta och andra styckena gäller även för \r\nförsäkringsinvesteringsenheter. \r\n\r\n11 § Bestämmelserna i 3-7 §§ ska tillämpas även på \r\nkoncernenheter som inte tagits med i den kvalificerade \r\nfinansiella rapporten därför att de innehas för försäljning.\r\n\r\nVerkan av konstlade arrangemang\r\n\r\n11 a § Vid tillämpningen av 3-5 §§ ska följande justeringar \r\ngöras om ett konstlat arrangemang har ingåtts efter den 15 \r\ndecember 2022:\r\n\r\n1. Kostnader eller förluster som uppstår till följd av \r\narrangemang enligt 11 b § 1 eller 2 ska inte tas med i \r\nkoncernenheternas sammanlagda vinst eller förlust.\r\n\r\n2. Skattekostnader som uppstår till följd av ett arrangemang \r\nenligt 11 b § 3 ska inte tas med i koncernenheternas \r\nsammanlagda skattekostnader. Lag (2024:1248).\r\n\r\n11 b § Med konstlat arrangemang avses\r\n\r\n1. ett arrangemang som innebär avdrag för utgifter utan att \r\nmotsvarande inkomster tas upp till beskattning, \r\n\r\n2. ett arrangemang som medför att en förlust beaktas flera \r\ngånger, eller \r\n\r\n3. ett arrangemang som medför att en skattekostnad beaktas \r\nflera gånger. Lag (2024:1248).\r\n\r\n11 c § Med arrangemang som innebär avdrag för utgifter utan \r\natt motsvarande inkomster tas upp till beskattning avses en \r\növerenskommelse där en koncernenhet direkt eller indirekt \r\ntillhandahåller kredit eller på annat sätt gör en investering \r\ni en annan koncernenhet som leder till en kostnad eller \r\nförlust i en koncernenhets redovisning, under förutsättning \r\natt\r\n\r\n1. kostnaden eller förlusten inte motsvaras av en redovisad \r\nintäkt eller vinst hos den koncernenhet som är motpart, eller \r\n\r\n2. den skattepliktiga inkomsten hos den koncernenhet som är \r\nmotpart inte rimligen kan förväntas öka i motsvarande mån \r\nunder överenskommelsens löptid på det sätt som anges i 11 g §. \r\n\r\nFörsta stycket gäller inte om kostnaden eller förlusten endast \r\nkan hänföras till övrigt primärkapital för \r\nkapitaltäckningsändamål. Lag (2024:1248).\r\n\r\n11 d § Med arrangemang som medför att en förlust beaktas flera \r\ngånger avses en överenskommelse som leder till att en kostnad \r\neller förlust tas med i en koncernenhets finansiella rapport, \r\nom\r\n\r\n1. kostnaden eller förlusten tas med i en annan koncernenhets \r\nfinansiella rapport, eller\r\n\r\n2. det uppstår ett avdragsgillt belopp vid fastställandet av \r\nden skattepliktiga inkomsten för en koncernenhet som hör hemma \r\ni en annan stat. Lag (2024:1248).\r\n\r\n11 e § Med arrangemang som medför att en skattekostnad beaktas \r\nflera gånger avses en överenskommelse som leder till att mer \r\nän en koncernenhet inkluderar delar av eller hela \r\nskattekostnaden \r\n\r\n1. i sin justerade skattekostnad, eller\r\n\r\n2. vid beräkningen av den effektiva skattesatsen enligt 4 §.\r\n\r\nFörsta stycket gäller dock inte om den inkomst som \r\nskattekostnaden är hänförlig till tas med i den finansiella \r\nrapporten för varje koncernenhet. Lag (2024:1248).\r\n\r\n11 f § Vid tillämpningen av 11 a-11 e §§ ska även ett \r\narrangemang som har ingåtts före den 15 december 2022 anses \r\ningånget efter den tidpunkten, om\r\n\r\n1. arrangemanget har ändrats eller överförts efter den 15 \r\ndecember 2022, \r\n\r\n2. fullgörandet av rättigheter eller skyldigheter enligt \r\narrangemanget efter den 15 december 2022 skiljer sig från \r\nfullgörandet före den tidpunkten, eller\r\n\r\n3. det efter den 15 december 2022 har skett en förändring av \r\nhur arrangemanget behandlas i enhetens redovisning.\r\nLag (2024:1248).\r\n\r\n11 g § Vid tillämpningen av 11 c § första stycket 2 ska en \r\nkoncernenhets skattepliktiga inkomst inte rimligen förväntas \r\nöka i motsvarande mån till den del\r\n\r\n1. inkomsten vid beskattningen kvittas mot en post som i \r\nredovisningen har gett upphov till en uppskjuten skattefordran \r\noch fordrans värde har skrivits ned i redovisningen, eller\r\n\r\n2. den betalning som ger upphov till kostnaden eller förlusten \r\näven ger upphov till en avdragsgill kostnad eller förlust för \r\nen koncernenhet som hör hemma i samma stat som motparten utan \r\natt betalningen ingår som en kostnad eller förlust vid \r\nfastställandet av vinst eller förlust före inkomstskatt för \r\nkoncernenheterna i den staten.\r\n\r\nEn uppskjuten skattefordran ska också anses ha skrivits ned \r\nenligt första stycket 1 om nedskrivning skulle ha skett om \r\nkoncernen inte hade ingått ett konstlat arrangemang efter den \r\n15 december 2022. Lag (2024:1248).\r\n\r\nUndantag från tillämpningen av den tillfälliga \r\nförenklingsregeln\r\n\r\n12 § Följande koncernenheter är undantagna från tillämpningen \r\nav 3-5 §§ :\r\n\r\n1. statslösa koncernenheter, \r\n\r\n2. koncernenheter i en stat vilka ingår i en koncern med flera \r\nmoderenheter, när en kvalificerad land-för-land-rapport inte \r\ninnehåller information från hela den kombinerade koncernen, \r\n\r\n3. koncernenheter i en stat för vilka ett val har gjorts \r\nenligt 7 kap. 78 §, \r\n\r\n4. koncernenheter i en stat för vilka 3-5 §§ inte tillämpats \r\nför ett tidigare räkenskapsår trots att enheterna uppfyllde \r\nvillkoren i 3-5 §§, och\r\n\r\n5. koncernenheter i en stat för vilka 3-5 §§ inte tillämpats \r\nför ett tidigare räkenskapsår för att enheterna inte uppfyllde \r\nvillkoren i 3-5 §§. \r\n\r\nÖvergångsår \r\n\r\n13 § Vid tillämpningen av 4 kap. 25 § ska ett övergångsår \r\nenligt 4 kap. 26 § för en koncernenhet i en stat inte omfatta \r\nde år då 3-5 §§ tillämpas av koncernenheten.\r\n\r\nVid tillämpningen av 4 kap. 28 § ska övergångsåret enligt \r\n4 kap. 26 § för en överförande koncernenhet vara det första \r\nräkenskapsår då 3-5 §§ inte längre tillämpas i fråga om \r\nenheten. Lag (2024:1248).\r\n\r\nFörenkling av kompletteringsregeln för tilläggsskatt\r\n\r\n14 § Tilläggsskattebeloppet enligt kompletteringsregeln för \r\ntilläggsskatt ska anses vara noll för den stat där \r\nmoderföretaget hör hemma om bolagsskattesatsen i den staten \r\nuppgår till minst 20 procent för varje räkenskapsår under \r\növergångsperioden.\r\n\r\nMed övergångsperioden avses de räkenskapsår som inte omfattar \r\nmer än tolv månader och som börjar den 31 december 2025 eller \r\ntidigare och slutar före den 31 december 2026. Lag (2024:1248).\r\n\r\nFörenklingsregel för koncernenheter utan väsentlig betydelse \r\nför koncernredovisningen\r\n\r\n15 § Vid tillämpningen av 3 kap. 37 §, 5 kap. 2-10 samt 12-\r\n14 §§ vad avser en koncernenhet utan väsentlig betydelse, får \r\nden rapporterande enheten välja att \r\n\r\n1. justerat resultat ska utgöras av enhetens intäkt i enlighet \r\nmed relevanta land-för-land-rapporteringsregler, \r\n\r\n2. intäkt ska utgöras av enhetens intäkt som fastställts i \r\nenlighet med relevanta land-för-land-rapporteringsregler, och\r\n\r\n3. justerad skattekostnad ska utgöras av årets ackumulerade \r\ninkomstskatt som fastställts i enlighet med relevanta land-\r\nför-land-rapporteringsregler. Lag (2024:1248).\r\n\r\n16 § En koncernenhet, tillsammans med sina fasta driftställen, \r\nska anses som en koncernenhet utan väsentlig betydelse, om \r\n\r\n1. enheten inte konsolideras post-för-post,\r\n\r\n2. skälet till att enheten inte konsolideras post-för-post \r\nenbart är att den är av begränsad storlek eller saknar \r\nväsentlig betydelse för koncernen, \r\n\r\n3. enheten omfattas av en sådan koncernredovisning som avses i \r\n2 kap. 19 § 1 eller 3, och\r\n\r\n4. koncernredovisningen är föremål för extern revision. \r\n\r\nOm enhetens intäkter överstiger 50 miljoner euro, krävs \r\ndessutom att de räkenskaper för enheten som ligger till grund \r\nför land-för-land-rapporten är upprättade i enlighet med en \r\nallmänt erkänd redovisningsstandard eller en godkänd \r\nredovisningsstandard.\r\n\r\nVid tillämpningen av den beloppsangivelse i euro som finns i \r\nandra stycket ska belopp i annan valuta räknas om på det sätt \r\nsom anges i 1 kap. 4 §. Lag (2024:1248).\r\n\r\n17 § Med relevanta land-för-land-rapporteringsregler avses \r\nrapporteringsbestämmelserna i den stat där moderföretaget hör \r\nhemma eller, om en land-för-land-rapport inte lämnas in i den \r\nstat där moderföretaget hör hemma, i den stat där ett \r\nställföreträdande moderföretag hör hemma.\r\n\r\nOm det inte finns ett krav på land-för-land-rapportering i den \r\nstat där moderföretaget hör hemma och en koncern inte är \r\nskyldig att lämna in en land-för-land-rapport i någon stat \r\navses med relevanta land-för-land-rapporteringsregler OECD:s \r\nstandard om land-för-land-rapportering och OECD:s vägledning \r\nom genomförandet av land-för-land-rapportering.\r\nLag (2024:1248).\r\n\r\nFörenklingsregel för utländsk nationell tilläggsskatt\r\n\r\n18 § Vid bestämmandet av tilläggsskattebeloppet för \r\nkoncernenheter, samriskföretag och dotterföretag till \r\nsamriskföretag som hör hemma i en utländsk stat gäller \r\nföljande förenklingsregel. Tilläggsskattebeloppet för en sådan \r\nkoncernenhet eller enhet ska anses vara noll, om den utländska \r\nstatens regel om nationell tilläggsskatt är godkänd av \r\nOECD/G20 Inclusive Framework on BEPS som en sådan regel som \r\nska omfattas av andra staters förenklingsregler avseende \r\nutländsk nationell tilläggsskatt. \r\n\r\nTilläggsskattebeloppet för koncernenheter, samriskföretag och \r\ndotterföretag till samriskföretag ska dock inte sättas ned \r\ntill noll enligt första stycket \r\n\r\n1. till den del vissa slag av enheter och koncernenheter är \r\nundantagna från godkännandet av statens regel om nationell \r\ntilläggsskatt, eller\r\n\r\n2. om ett beslut om tilläggsskatt enligt den utländska statens \r\nregel om nationell tilläggsskatt är överklagat eller om \r\nskatten inte går att bestämma eller driva in. Lag (2024:1248).\r\n\r\nVal\r\n\r\n19 § Den rapporterande enheten får välja att tillämpa \r\nförenklingsreglerna i detta kapitel. Ett sådant val gäller för \r\ndet räkenskapsår som valet avser. Lag (2024:1248).\r\n\r\n\r\nÖvergångsbestämmelser\r\n\r\n2023:875\r\n\r\n1. Denna lag träder i kraft den 1 januari 2024.\r\n\r\n2. Lagen tillämpas första gången för beskattningsår som börjar \r\nnärmast efter den 31 december 2023 eller, i fråga om svenska \r\nhandelsbolag, räkenskapsår som börjar närmast efter den \r\n31 december 2023. \r\n\r\n3. Bestämmelserna i 6 kap. 9-15 §§ ska dock tillämpas på \r\nsvenska koncernenheter första gången för beskattningsår som \r\nbörjar närmast efter den 31 december 2024 eller, i fråga om \r\nsvenska handelsbolag, räkenskapsår som börjar närmast efter \r\nden 31 december 2024. Detta gäller dock inte om \r\nkoncernenhetens moderföretag är ett sådant moderföretag som \r\navses i 6 kap. 5 § 2. \r\n\r\n4. Vid tillämpningen av 5 kap. 3 § ska i stället för den \r\nprocentsats som anges där följande procentsats användas för \r\ndet beskattningsår eller, i fråga om svenska handelsbolag, \r\nräkenskapsår som inleds under nedanstående kalenderår:\r\n\r\n2024                     9,8 procent\r\n\r\n2025                     9,6 procent\r\n\r\n2026                     9,4 procent\r\n\r\n2027                     9,2 procent\r\n\r\n2028                     9,0 procent\r\n\r\n2029                     8,2 procent\r\n\r\n2030                     7,4 procent\r\n\r\n2031                     6,6 procent\r\n\r\n2032\t                 5,8 procent\r\n\r\n5. Vid tillämpningen av 5 kap. 4 § ska i stället för den \r\nprocentsats som anges där följande procentsats användas för \r\ndet beskattningsår eller, i fråga om svenska handelsbolag, \r\nräkenskapsår som inleds under nedanstående kalenderår:\r\n\r\n2024                     7,8 procent\r\n\r\n2025                     7,6 procent\r\n\r\n2026                     7,4 procent\r\n\r\n2027                     7,2 procent\r\n\r\n2028                     7,0 procent\r\n\r\n2029                     6,6 procent\r\n\r\n2030                     6,2 procent\r\n\r\n2031                     5,8 procent\r\n\r\n2032                     5,4 procent\r\n\r\n2024:1248\r\n\r\n1. Denna lag träder i kraft den 1 januari 2025.\r\n\r\n2. Lagen tillämpas första gången för beskattningsår som börjar \r\nnärmast efter den 31 december 2024 eller, i fråga om svenska \r\nhandelsbolag, räkenskapsår som börjar närmast efter den 31 \r\ndecember 2024.\r\n\r\n3. Bestämmelserna i 7 kap. 63 a-63 e §§ tillämpas för \r\nbeskattningsår som börjar före den 1 januari 2026 och som \r\navslutas senast den 30 juni 2027.\r\n\r\n4. Den rapporterande enheten får dock tillämpa samtliga eller \r\nvissa av bestämmelserna första gången för beskattningsår som \r\nbörjar närmast efter den 31 december 2023 eller, i fråga om \r\nsvenska handelsbolag, räkenskapsår som börjar närmast efter \r\nden 31 december 2023.\r\n\r\n2025:1461\r\n\r\n1. Denna lag träder i kraft den 1 januari 2026. \r\n\r\n2. Lagen tillämpas första gången för beskattningsår som börjar \r\nnärmast efter den 31 december 2025 eller, i fråga om svenska \r\nhandelsbolag, räkenskapsår som börjar närmast efter den \r\n31 december 2025. \r\n\r\n3. Bestämmelserna i 3 kap. 27 d-27 h §§ tillämpas för \r\nbeskattningsår som börjar före den 1 januari 2026 och som \r\navslutas senast den 30 juni 2027.\r\n\r\n4. Den rapporterande enheten får dock tillämpa samtliga eller \r\nvissa av bestämmelserna första gången för beskattningsår som \r\nbörjar närmast efter den 31 december 2023 eller, i fråga om \r\nsvenska handelsbolag, räkenskapsår som börjar närmast efter \r\nden 31 december 2023.",
    "skapadDateTime": "2025-12-05T15:13:21.6095872",
    "uppdateradDateTime": "2025-12-09T11:13:50.1406372",
    "utkastId": null,
    "publicerad": true,
    "publiceradDateTime": "2025-12-09T11:13:50.140637",
    "arkiverad": false,
    "historisk": false,
    "utkast": false
  },
  "andringsforfattningar": [
    {
      "andringsforfattningId": 640039,
      "beteckning": "2024:1248",
      "anteckningar": "upph. rubr. närmast före 1 kap. 4 §; ändr. 1 kap. 2 §, 2 kap. 1, 11, 12, 13, 14, 30, 32 §§, 3 kap. 1, 6, 9, 18, 20, 23, 27, 28, 29, 30, 33, 35, 37, 38, 39 §§, 4 kap. 1, 13, 17, 18, 27, 28 §§, 5 kap. 1, 2, 3, 4, 8, 14 §§, 6 kap. 1, 2, 16 §§, 7 kap. 1, 25, 27, 28, 29, 30, 31, 32, 33, 36, 37, 38, 39, 40, 41, 45, 46, 47, 63, 64, 65, 83 §§, 8 kap. 1, 2, 5, 6, 13 §§, rubr. närmast före 2 kap. 30 §, 3 kap. 18 §, 4 kap. 18 §, 7 kap. 27 §, 8 kap. 1, 2 §§; nya 1 kap. 7 a, 17 a, 17 b §§, 2 kap. 5 a, 29 a, 29 b, 29 c, 29 d, 29 e, 29 f §§, 3 kap. 6 a, 6 b, 9 a, 18 a 18 b, 18 c, 18 d, 29 a, 34 a, 34 b, 34 c, 34 d, 37 a, 37 b, 37 c §§, 4 kap. 12 a, 12 b, 12 c, 12 d, 12 e, 12 f, 12 g, 12 h, 12 i, 12 j, 12 k, 19 a, 25 a, 25 b, 25 c, 28 a, 28 b §§, 5 kap. 4 a, 9 a §§, 6 kap. 2 a, 16 a, 16 b, 16 c §§, 7 kap. 30 a, 63 a, 63 b, 63 c, 63 d, 63 e §§, 8 kap. 4 a, 6 a, 6 b, 6 c, 7 a, 11 a, 11 b, 11 c, 11 d, 11 e, 11 f, 11 g, 14, 15, 16, 17, 18, 19 §§, rubr. närmast före 1 kap. 17 a, 2 kap. 5 a, 29 a, 29 f §§, 3 kap. 9 a, 18 a, 18 d §§, 4 kap. 12 a, 12 b, 12 e, 12 f §§, 5 kap. 9 a §, 8 kap. 11 a, 14, 15, 18, 19 §§",
      "ikraftDateTime": "2025-01-01T00:00:00",
      "ikraftOvergangsbestammelse": true,
      "ikraftDenDagenRegeringenBestammer": false,
      "forarbeten": "Prop. 2024/25:7, bet. 2024/25:SkU6, rskr. 2024/25:69",
      "rubrik": "Lag (2024:1248) om ändring i lagen (2023:875) om tilläggsskatt",
      "lopnummer": "1248",
      "celexnummer": null,
      "bihangsuppgifterTillAldreGrundforfattningar": null,
      "publiceringsar": "2024",
      "eUdirektiv": false,
      "skapadDateTime": "2025-12-05T15:13:21.6247674",
      "uppdateradDateTime": "2025-12-09T11:13:50.1424102",
      "utkastId": null,
      "publicerad": true,
      "borttagen": false,
      "publiceradDateTime": "2025-12-09T11:13:50.1424092",
      "arkiverad": false,
      "historisk": false,
      "utkast": false
    },
    {
      "andringsforfattningId": 640040,
      "beteckning": "2025:1461",
      "anteckningar": "upph. 7 kap. 11, 25, 26, 63, 63 a, 63 b, 63 c, 63 d, 63 e, 64, 65 §§, rubr. närmast före 7 kap. 11, 25, 63 §§; ändr. 2 kap. 1 §, 3 kap. 23, 27, 34 a, 34 c, 36 §§, 6 kap. 1, 2, 2 a, 9 §§, 7 kap. 1, 3, 4, 6, 8, 24, 29 §§, 8 kap. 4 a §, rubr. närmast före 3 kap. 27 §; nya 2 kap. 23 a, 41 a §§, 3 kap. 27 a, 27 b, 27 c, 27 d, 27 e, 27 f, 27 g, 27 h, 27 i, 27 j, 27 k, 27 l, 27 m, 27 n, 27 o, 30 a §§, 4 kap. 16 a §, 6 kap. 2 b, 2 c §§, rubr. närmast före 2 kap. 23 a, 41 a §§, 4 kap. 16 a §",
      "ikraftDateTime": "2026-01-01T00:00:00",
      "ikraftOvergangsbestammelse": true,
      "ikraftDenDagenRegeringenBestammer": false,
      "forarbeten": "Prop. 2025/26:22, bet. 2025/26:SkU5, rskr. 2025/26:95",
      "rubrik": "Lag (2025:1461) om ändring i lagen (2023:875) om tilläggsskatt",
      "lopnummer": "1461",
      "celexnummer": null,
      "bihangsuppgifterTillAldreGrundforfattningar": null,
      "publiceringsar": "2025",
      "eUdirektiv": false,
      "skapadDateTime": "2025-12-05T15:13:32.1799864",
      "uppdateradDateTime": "2025-12-09T11:13:50.142928",
      "utkastId": null,
      "publicerad": true,
      "borttagen": false,
      "publiceradDateTime": "2025-12-09T11:13:50.1429278",
      "arkiverad": false,
      "historisk": false,
      "utkast": false
    }
  ],
  "skapadDateTime": "2025-12-05T15:13:21.6095863",
  "uppdateradDateTime": "2025-12-09T11:13:50.1372339",
  "publicerad": true,
  "publiceradDateTime": "2025-12-09T11:13:50.1372329",
  "arkiverad": false,
  "historisk": false,
  "utkast": false,
  "dokumenttyp": "SFS"
}