{
  "grundforfattningId": 62430,
  "previousId": 61643,
  "beteckning": "2025:987",
  "beteckningSortable": "2025:987",
  "publiceringsar": "2025",
  "lopnummer": "987",
  "rubrik": "Förordning (2025:987) om public service",
  "tidsbegransadDateTime": null,
  "upphavdDateTime": null,
  "upphavdOvergangsbestammelse": false,
  "upphavdDenDagenRegeringenBestammer": false,
  "ikraftDateTime": "2026-01-01T00:00:00",
  "ikraftOvergangsbestammelse": true,
  "ikraftDenDagenRegeringenBestammer": false,
  "notis": false,
  "organisation": {
    "organisationId": 0,
    "namn": "Kulturdepartementet",
    "enhet": null,
    "namnOchEnhet": "Kulturdepartementet",
    "departementId": 10,
    "myndighetId": null
  },
  "forfattningstypNamn": "Förordning",
  "register": {
    "registerInformationId": 62427,
    "forarbeten": null,
    "eUdirektiv": false,
    "forfattningssamling": null,
    "celexnummer": null,
    "taggar": null,
    "overgangsbestammelserVidTidsbegransning": null,
    "skapadDateTime": "2026-01-02T13:25:44.8772058",
    "uppdateradDateTime": "2026-01-02T13:25:54.3051993",
    "utkastId": null,
    "publicerad": true,
    "publiceradDateTime": "2026-01-02T13:25:54.3051992",
    "arkiverad": false,
    "historisk": false,
    "utkast": false
  },
  "fulltext": {
    "fulltextInformationId": 85250,
    "upphavdGenom": null,
    "andringInford": null,
    "omtryck": null,
    "utfardadDateTime": "2025-10-30T00:00:00",
    "ovrigt": null,
    "forfattningstext": "1 kap. Inledande bestämmelser\r\n\r\n1 § Denna förordning innehåller bestämmelser som kompletterar \r\nlagen (2025:986) om public service (2 kap.) och bestämmelser \r\nom förhandsprövning av tjänster hos public service-företagen \r\n(3 kap.). \r\n\r\nFörordningen är meddelad med stöd av 8 kap. 11 § \r\nregeringsformen i fråga om 2 kap. 10 § och med stöd av 8 kap. \r\n7 § regeringsformen i fråga om övriga bestämmelser.\r\n\r\n2 § Uttryck som används i förordningen har samma innebörd som \r\ni lagen (2025:986) om public service.\r\n\r\n2 kap. Finansiering av public service\r\n\r\nSkatteverkets överföringar av avgiftsmedel till public \r\nservice-kontot\r\n\r\nÖverföring av preliminära avgiftsmedel\r\n\r\n1 § Skatteverket ska senast den 4 i varje månad föra över \r\npreliminära avgiftsmedel till public service-kontot i \r\nRiksgäldskontoret. De preliminära avgiftsmedlen ska motsvara \r\nen tolftedel av de preliminära avgifter som beräknas enligt \r\n2 §.\r\n\r\nBeräkning av preliminära avgifter\r\n\r\n2 § Preliminära avgifter beräknas genom att storleken på de \r\npublic service-avgifter som bestämts i Skatteverkets beslut om \r\nslutlig skatt enligt 56 kap. 6 § skatteförfarandelagen \r\n(2011:1244) året före innevarande kalenderår räknas upp med \r\nden procentuella förändringen av inkomstbasbeloppet mellan det \r\nandra året före innevarande kalenderår och det innevarande \r\nkalenderåret.\r\n\r\nJämkning och avräkning\r\n\r\n3 § Om beloppet för de preliminära avgiftsmedel som \r\nSkatteverket ska föra över till public service-kontot enligt 1 \r\n§ inte är uträknat vid överföringstillfällena i januari och \r\nfebruari, ska Skatteverket föra över samma belopp som fördes \r\növer i december föregående kalenderår. Om något av de belopp \r\nsom fördes över i januari och februari inte stämmer överens \r\nmed de belopp som skulle ha förts över, ska beloppet för mars \r\nmånad jämkas.\r\n\r\n4 § Skatteverket ska avräkna de preliminära avgiftsmedlen mot \r\nde avgiftsmedel som debiterats i beslut om slutlig skatt \r\nenligt 56 kap. 6 § skatteförfarandelagen (2011:1244) året \r\nefter det kalenderår de preliminära avgiftsmedlen fördes över. \r\nSkatteverket ska slutligt reglera de preliminära avgiftsmedlen \r\nmot de slutliga avgifterna senast i mars det andra \r\nkalenderåret efter det år de preliminära avgiftsmedlen fördes \r\növer.\r\n\r\nKammarkollegiets förvaltning av public service-kontot\r\n\r\nUtbetalning av avgiftsmedel\r\n\r\n5 § Kammarkollegiet ska betala ut avgiftsmedel från public \r\nservice-kontot till verksamhet som finansieras med public \r\nservice-avgift enligt 5 kap. 1 § lagen (2025:986) om public \r\nservice.\r\n\r\nUtbetalningarna ska stämma överens med den tilldelning av \r\navgiftsmedel som riksdagen har beslutat om.\r\n\r\n6 § Utbetalningar som följer av ett beslut av riksdagen om \r\ntilldelning enligt 5 kap. 2 § lagen (2025:986) om public \r\nservice ska uppgå till en tolftedel av den tilldelning som \r\nriksdagen beslutat om för ett år. Utbetalningar ska göras \r\nsenast den 7 i varje månad. \r\n\r\nOm Skatteverkets överföring enligt 1 § sker samma dag som en \r\nutbetalning ska göras enligt första stycket får utbetalningen \r\ngöras nästa arbetsdag.\r\n\r\nKrediter\r\n\r\n7 § Kammarkollegiet ska förvalta public service-kontots \r\nkrediter.\r\n\r\nRedovisning\r\n\r\n8 § Kammarkollegiet ska senast den 1 mars varje år lämna en \r\nförvaltningsberättelse för public service-kontot till \r\nregeringen.\r\n\r\n9 § Kammarkollegiet ska årligen göra en bedömning av public \r\nservice-kontots utveckling på kort och lång sikt när det \r\ngäller bland annat överföringar, utbetalningar och saldo. En \r\nredogörelse för utvecklingen ska lämnas till regeringen senast \r\nden 1 mars varje år.\r\n\r\nBemyndigande\r\n\r\n10 § Skatteverket får meddela närmare föreskrifter om \r\nberäkningen av preliminära avgifter enligt 2 § och slutliga \r\navgifter enligt 4 §.\r\n\r\n3 kap. Förhandsprövning av tjänster hos public service-\r\nföretagen\r\n\r\nHur en förhandsprövning inleds\r\n\r\n1 § Mediemyndigheten ska pröva frågor om förhandsprövning av \r\ntjänster hos public service-företagen. Myndigheten ska inleda \r\nen förhandsprövning efter anmälan från det public service-\r\nföretag som tillhandahåller tjänsten. Myndigheten får även \r\ninleda en förhandsprövning efter anmälan från någon annan än \r\npublic service-företagen.\r\n\r\nVad förhandsprövningen ska avse\r\n\r\n2 § En förhandsprövning ska avse nya tjänster av större \r\nbetydelse inom public service-företagens kompletterande \r\nverksamhet och väsentliga ändringar av befintliga tjänster \r\ninom denna verksamhet.\r\n\r\nFörhandsprövningen ska avse\r\n\r\n- om och i vilken omfattning en anmäld tjänst bidrar till att \r\ndet public service-företag som tillhandahåller tjänsten \r\nuppfyller sitt uppdrag i allmänhetens tjänst (tjänstens \r\nallmänna värde), och\r\n\r\n- vilken marknadspåverkan tjänsten har.\r\n\r\nBedömningen av tjänstens marknadspåverkan ska göras efter att \r\nMediemyndigheten har hämtat in synpunkter från Post- och \r\ntelestyrelsen.\r\n\r\nInformation och remissförfarande\r\n\r\n3 § Mediemyndigheten får begära in den information som behövs \r\nfrån berört public service-företag för att bedöma om en \r\nförhandsprövning bör inledas och för att kunna göra en \r\nbedömning vid en förhandsprövning.\r\n\r\n4 § Mediemyndigheten ska genom ett öppet remissförfarande \r\nhämta in synpunkter på den tjänst som förhandsprövas. \r\nRemissförfarandet ska pågå i minst tre veckor.\r\n\r\nMyndighetens beslut\r\n\r\n5 § Mediemyndigheten ska besluta om en tjänst ska godkännas \r\nsenast tre månader efter att en anmälan kommit in till \r\nmyndigheten från det public service-företag som \r\ntillhandahåller tjänsten eller myndigheten har inlett en \r\nförhandsprövning efter anmälan från någon annan.\r\n\r\nÖverklagande\r\n\r\n6 § I 40 § förvaltningslagen (2017:900) finns bestämmelser om \r\növerklagande till allmän förvaltningsdomstol. Andra beslut än \r\nbeslut enligt 5 § får dock inte överklagas.\r\n\r\n\r\nÖvergångsbestämmelser\r\n\r\n2025:987\r\n\r\n1. Denna förordning träder i kraft den 1 januari 2026.\r\n\r\n2. Genom förordningen upphävs \r\n\r\na) förordningen (2018:1897) om finansiering av radio och tv i \r\nallmänhetens tjänst, och \r\n\r\nb) förordningen (2019:1256) om förhandsprövning av tjänster \r\nhos public service-företagen.\r\n\r\n3. Den upphävda förordningen (2018:1897) om finansiering av \r\nradio och tv i allmänhetens tjänst gäller dock fortfarande i \r\nfråga om public service-avgift som avser tid före \r\nikraftträdandet.",
    "skapadDateTime": "2026-01-02T13:25:44.8772052",
    "uppdateradDateTime": "2026-01-02T13:25:54.3052137",
    "utkastId": null,
    "publicerad": true,
    "publiceradDateTime": "2026-01-02T13:25:54.3052136",
    "arkiverad": false,
    "historisk": false,
    "utkast": false
  },
  "andringsforfattningar": [],
  "skapadDateTime": "2026-01-02T13:25:44.8772045",
  "uppdateradDateTime": "2026-01-02T13:25:54.3050696",
  "publicerad": true,
  "publiceradDateTime": "2026-01-02T13:25:54.3050695",
  "arkiverad": false,
  "historisk": false,
  "utkast": false,
  "dokumenttyp": "SFS"
}