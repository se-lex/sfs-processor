{
  "grundforfattningId": 62550,
  "previousId": 61859,
  "beteckning": "2024:1243",
  "beteckningSortable": "2024:1243",
  "publiceringsar": "2024",
  "lopnummer": "1243",
  "rubrik": "Förordning (2024:1243) om stöd för att främja tillgången till grundläggande kommersiell service",
  "tidsbegransadDateTime": null,
  "upphavdDateTime": null,
  "upphavdOvergangsbestammelse": false,
  "upphavdDenDagenRegeringenBestammer": false,
  "ikraftDateTime": "2025-01-01T00:00:00",
  "ikraftOvergangsbestammelse": true,
  "ikraftDenDagenRegeringenBestammer": false,
  "notis": false,
  "organisation": {
    "organisationId": 0,
    "namn": "Landsbygds- och infrastrukturdepartementet",
    "enhet": null,
    "namnOchEnhet": "Landsbygds- och infrastrukturdepartementet",
    "departementId": 30,
    "myndighetId": null
  },
  "forfattningstypNamn": "Förordning",
  "register": {
    "registerInformationId": 62547,
    "forarbeten": null,
    "eUdirektiv": false,
    "forfattningssamling": null,
    "celexnummer": null,
    "taggar": null,
    "overgangsbestammelserVidTidsbegransning": null,
    "skapadDateTime": "2026-01-02T15:45:59.9671329",
    "uppdateradDateTime": "2026-01-02T15:46:31.8713519",
    "utkastId": null,
    "publicerad": true,
    "publiceradDateTime": "2026-01-02T15:46:31.8713518",
    "arkiverad": false,
    "historisk": false,
    "utkast": false
  },
  "fulltext": {
    "fulltextInformationId": 85370,
    "upphavdGenom": null,
    "andringInford": "t.o.m. SFS 2025:1178",
    "omtryck": null,
    "utfardadDateTime": "2024-12-05T00:00:00",
    "ovrigt": null,
    "forfattningstext": "Innehåll och syfte\r\n\r\n1 § Denna förordning innehåller bestämmelser om stöd till \r\nkommuner och till företag med försäljningsställen för \r\ndagligvaror eller drivmedel. \r\n\r\n2 § Syftet med stödet är att främja tillgången till \r\ngrundläggande kommersiell service i områden där servicen är \r\ngles. \r\n\r\nStödet ska bidra till att uppfylla målet för den regionala \r\nutvecklingspolitiken. \r\n\r\nStöd lämnas i mån av medel.\r\n\r\n3 § I lagen (2010:630) om regionalt utvecklingsansvar finns \r\nbestämmelser om att regioner och Gotlands kommun ska besluta \r\nom användningen av vissa statliga medel för regionalt \r\nutvecklingsarbete.\r\n\r\nDet som sägs i denna förordning om regioner gäller också för \r\nGotlands kommun.\r\n\r\nOrd och uttryck\r\n\r\n4 § I denna förordning betyder\r\n\r\ndagligvaror: varor som hushåll behöver köpa ofta, och\r\n\r\ngrundläggande kommersiell service: verksamheter som \r\ntillhandahåller dagligvaror, drivmedel eller ombudsfunktioner \r\nför post-, apotek- eller betaltjänster.\r\n\r\nStödets form\r\n\r\n5 § Stöd får lämnas i form av\r\n\r\n- hemsändningsbidrag,\r\n\r\n- investeringsstöd,\r\n\r\n- servicebidrag, eller\r\n\r\n- särskilt driftstöd.\r\n\r\nStöden kan kombineras med varandra. \r\n\r\nGrunder för statligt stöd\r\n\r\n6 § Investeringsstöd eller servicebidrag får endast lämnas i \r\nenlighet med kommissionens förordning (EU) 2023/2831 av den \r\n13 december 2023 om tillämpningen av artiklarna 107 och 108 i \r\nfördraget om Europeiska unionens funktionssätt på stöd av \r\nmindre betydelse.\r\n\r\n7 § Särskilt driftstöd får endast lämnas i enlighet med \r\nkommissionens förordning (EU) 2023/2832 av den 13 december \r\n2023 om tillämpningen av artiklarna 107 och 108 i fördraget om \r\nEuropeiska unionens funktionssätt på stöd av mindre betydelse \r\nsom beviljas företag som tillhandahåller tjänster av allmänt \r\nekonomiskt intresse.\r\n\r\nFörutsättningar för stöd\r\n\r\n8 § Stöd enligt denna förordning får endast lämnas \r\n\r\n1. för åtgärder i områden där den grundläggande kommersiella \r\nservicen bedöms som gles, och\r\n\r\n2. om de särskilda förutsättningar som följer av 10-22 §§ är \r\nuppfyllda.\r\n\r\n9 § Det stöd som lämnas får inte vara större än vad som behövs \r\nför att den åtgärd som stödet avser ska kunna genomföras, med \r\nhänsyn till övriga finansieringsmöjligheter och andra \r\nomständigheter.\r\n\r\nHemsändningsbidrag\r\n\r\n10 § Hemsändningsbidrag får lämnas till kommuner. \r\n\r\n11 § Hemsändningsbidrag får lämnas för att bekosta kommunens \r\nhemsändning av dagligvaror till hushåll eller anordnande av \r\ninköpsturer av dagligvaror till hushåll som har långt avstånd \r\ntill och som saknar möjlighet att på egen hand ta sig till en \r\nbutik.\r\n\r\n12 § Hemsändningsbidrag får lämnas endast om \r\n\r\n1. hemsändningarna eller inköpsturerna sker på ett \r\nändamålsenligt sätt och utan onödiga kostnader, och \r\n\r\n2. kommunens nettokostnader för hemsändningarna och \r\ninköpsturerna under ett kalenderår uppgår till minst ett halvt \r\nprisbasbelopp enligt 2 kap. 6 och 7 §§ \r\nsocialförsäkringsbalken.\r\n\r\n13 § Hemsändningsbidrag får lämnas med högst 50 procent av \r\nkommunens nettokostnader för hemsändning eller inköpsturer \r\nunder ett kalenderår, dock högst 100 kronor per hushåll och \r\nhemsändnings- eller inköpstillfälle.\r\n\r\n14 § Den som utför hemsändningen av dagligvaror eller \r\ninköpsturer får utöver ersättning från kommunen ta ut en \r\nskälig avgift av hushållet för arbetet. \r\n\r\nInvesteringsstöd\r\n\r\n15 § Investeringsstöd får lämnas till företag med fasta \r\nförsäljningsställen som tillhandahåller dagligvaror eller \r\ndrivmedel.\r\n\r\nOm det finns särskilda skäl får investeringsstöd även lämnas \r\ntill \r\n\r\n1. företag som på annat sätt än genom ett fast \r\nförsäljningsställe säljer och levererar dagligvaror i \r\nlandsbygder, eller\r\n\r\n2. fastighetsägare som hyr ut lokaler till ett företag som \r\nsäljer dagligvaror eller drivmedel i landsbygder.\r\n\r\n16 § Investeringsstöd får lämnas med högst 50 procent av \r\nutgifterna för\r\n\r\n1. anskaffning, ny-, till- eller ombyggnad eller större \r\nreparation av lokaler som behövs för verksamheten och för \r\ninredning eller annan utrustning av sådana lokaler, eller\r\n\r\n2. anskaffning, ombyggnad eller större reparation av \r\nutrustning som behövs för försäljning på annat sätt än genom \r\nfast försäljningsställe.\r\n\r\n17 § Investeringsstöd får lämnas med högst 85 procent av \r\nutgifterna för \r\n\r\n1. en större sådan investering som avses i 16 § 1, om \r\ninvesteringen\r\n\r\na) gäller ett fast försäljningsställe med ett väl utbyggt \r\nutbud av grundläggande kommersiell service, eller\r\n\r\nb) görs för att komplettera det fasta försäljningsstället för \r\ndagligvaror eller drivmedel med annan grundläggande \r\nkommersiell service,\r\n\r\n2. kompetenshöjande insatser för anställda inom grundläggande \r\nkommersiell service,\r\n\r\n3. att ta fram åtgärdsprogram som syftar till att förbättra \r\nverksamhetens lönsamhet,\r\n\r\n4. investeringar som genomförs för att uppfylla krav som \r\nverksamheten är skyldig att genomföra enligt föreskrifter i \r\nlag eller förordning, eller\r\n\r\n5. andra investeringar, om det finns särskilda skäl som \r\nmotiverar det.\r\n\r\n18 § Tillväxtverket får meddela föreskrifter om vad som krävs \r\nför att de investeringar som avses 17 § 4 ska vara \r\nstödberättigade.\r\n\r\nServicebidrag \r\n\r\n19 § Servicebidrag får lämnas till företag med fasta \r\nförsäljningsställen som har drabbats av tillfälliga problem \r\nmed lönsamheten, om\r\n\r\n1. företaget tillhandahåller dagligvaror eller drivmedel, och\r\n\r\n2. andra åtgärder har varit otillräckliga för att komma till \r\nrätta med lönsamhetsproblemen. \r\n\r\nOm det finns särskilda skäl får servicebidrag även lämnas till \r\nföretag utan fasta försäljningsställen som säljer och \r\nlevererar dagligvaror i landsbygder.\r\n\r\nFöretag som har ett väl utbyggt utbud för grundläggande \r\nkommersiell service eller företag som av servicestrategiska \r\nskäl är betydelsefulla, ska prioriteras.\r\n\r\n20 § Servicebidrag får lämnas med högst 370 000 kronor per år \r\noch mottagare. Om särskilt driftstöd lämnas enligt 21 § ska \r\nstöden räknas samman och det totala beloppet får sammanlagt \r\nuppgå till högst 370 000 kronor. \r\n\r\nServicebidrag får lämnas till samma mottagare under sammanlagt \r\nhögst tre år. Förordning (2025:1178).\r\n\r\nSärskilt driftstöd\r\n\r\n21 § Särskilt driftstöd får lämnas till företag med ett fast \r\nförsäljningsställe som \r\n\r\n1. har ett mångsidigt utbud av dagligvaror, \r\n\r\n2. är beläget mer än 10 kilometer från ett annat \r\nförsäljningsställe med ett mångsidigt utbud av dagligvaror, \r\neller i ett skärgårdsområde utan fast landförbindelse,\r\n\r\n3. är öppet så att kunderna kan få tillgång till dagligvaror \r\npå åretruntbasis, och\r\n\r\n4. hade en nettoomsättning för dagligvaror som uppgick till \r\nhögst 11 miljoner kronor enligt det senaste årets \r\nårsredovisning, årsbokslut eller annat liknande underlag.\r\n\r\nOm det finns särskilda skäl, får särskilt driftstöd lämnas \r\ntill ett försäljningsställe, trots att det inte uppfyller \r\nförutsättningarna enligt första stycket 2 och 4.\r\n\r\nFörsäljningsställen som är betydelsefulla även för \r\ntillgängligheten till annan grundläggande kommersiell service \r\nän dagligvaror ska prioriteras. \r\n\r\n22 § Särskilt driftstöd får lämnas med högst 370 000 kronor \r\nper år och försäljningsställe. Om servicebidrag lämnas enligt \r\n19 § ska stöden räknas samman och det totala beloppet får \r\nsammanlagt uppgå till högst 370 000 kronor.\r\nFörordning (2025:1178).\r\n\r\nHantering av stödärenden\r\n\r\n23 § En ansökan om stöd ska lämnas till regionen i det län där \r\nverksamheten bedrivs och prövas av den regionen.\r\n\r\n24 § En ansökan om stöd ska vara skriftlig och undertecknad av \r\nsökanden.\r\n\r\n25 § Ansökan om investeringsstöd ska lämnas in till regionen \r\ninnan den stödberättigade åtgärden påbörjas.\r\n\r\n26 § En ansökan om stöd ska innehålla en beskrivning av den \r\nåtgärd som stödet avser och de övriga uppgifter som behövs för \r\natt regionen ska kunna pröva ansökan. \r\n\r\nEn ansökan om hemsändningsbidrag ska även innehålla uppgifter \r\nom hur många hushåll som under det kalenderår som ansökan \r\navser har fått hemsändning eller som har deltagit i sådana \r\ninköpsturer som avses i 11 §. \r\n\r\n27 § En ansökan om investeringsstöd, servicebidrag eller \r\nsärskilt driftstöd ska innehålla en redogörelse för \r\n\r\n1. allt annat stöd av mindre betydelse som företaget har fått \r\nunder den senaste treårsperioden, och\r\n\r\n2. allt annat stöd som företaget tidigare har ansökt om eller \r\nbeviljats och som avser samma stödberättigande kostnader som \r\nansökan omfattar.\r\n\r\n28 § Innan investeringsstöd, servicebidrag eller särskilt \r\ndriftstöd beviljas ska regionen \r\n\r\n1. lämna de upplysningar till företaget som följer av \r\nartikel 7.4 i kommissionens förordning (EU) 2023/2831 eller \r\nkommissionens förordning (EU) 2023/2832,\r\n\r\n2. göra den kontroll som följer av artikel 6.4 i kommissionens \r\nförordning (EU) 2023/2831 eller kommissionens förordning (EU) \r\n2023/2832, och\r\n\r\n3. hämta in synpunkter från berörda kommuner för att behovet \r\nav stöd ska kunna bedömas.\r\n\r\nOm ärendet gäller en fråga av principiell vikt, ska regionen \r\nhämta in synpunkter från Tillväxtverket innan ett beslut om \r\nstöd fattas.\r\n\r\nAnmälningsskyldighet\r\n\r\n29 § Den som har ansökt om eller beviljats stöd enligt denna \r\nförordning ska snarast möjligt till regionen anmäla sådana \r\nändrade förhållanden som kan påverka rätten till eller \r\nstorleken på stödet.\r\n\r\nBeslut om stöd\r\n\r\n30 § Ett beslut om stöd ska innehålla uppgifter om det stöd \r\nsom lämnas, en upplysning om anmälningsskyldigheten enligt \r\n29 § och grunderna för återbetalning och återkrav enligt \r\n33 och 40-43 §§. \r\n\r\nBeslutet får förenas med de ytterligare villkor som krävs för \r\natt syftet med stödet ska uppnås. Villkoren ska framgå av \r\nbeslutet.\r\n\r\n31 § Ett beslut om särskilt driftstöd ska förenas med villkor \r\nom att stödmottagaren ska utföra en tjänst av allmänt \r\nekonomiskt intresse. Regionen ska i beslutet ange de närmare \r\nvillkoren för tjänsten. Dessa ska innefatta åtminstone vilket \r\nutbud av dagligvaror som ska tillhandahållas och under vilken \r\ntid som försäljningsstället ska hållas öppet.\r\n\r\nUtbetalning av stöd\r\n\r\n32 § Stöd som utgörs av\r\n\r\n1. hemsändningsbidrag betalas ut årsvis i efterskott,\r\n\r\n2. investeringsstöd betalas ut löpande allteftersom \r\nstödmottagaren redovisar genomförda åtgärder, och \r\n\r\n3. servicebidrag och särskilt driftstöd betalas ut i samband \r\nmed att stödet beviljas.\r\n\r\n33 § Regionen ska besluta att ett stöd helt eller delvis inte \r\nska betalas ut om\r\n\r\n1. den som har beviljats stöd har orsakat att stödet beviljats \r\nfelaktigt eller med för högt belopp genom att lämna oriktiga \r\nuppgifter eller på annat sätt,\r\n\r\n2. stödet av något annat skäl har beviljats felaktigt eller \r\nmed för högt belopp och stödmottagaren skäligen borde ha \r\ninsett det, \r\n\r\n3. stödet inte har utnyttjats eller använts eller det finns \r\nanledning att anta att stödet inte kommer att utnyttjas eller \r\nanvändas för det ändamål som det har beviljats för, eller\r\n\r\n4. ett villkor för stödet inte har följts.\r\n\r\nUppföljning, utvärdering och registerföring\r\n\r\n34 § Regionen ska på Tillväxtverkets begäran redovisa hur stöd \r\nenligt denna förordning har använts. \r\n\r\n35 § Regionen ansvarar för uppföljning av stöd som betalats ut \r\ntill stödmottagare enligt denna förordning.\r\n\r\n36 § En stödmottagare ska på regionens begäran lämna de \r\nuppgifter som behövs för uppföljning och utvärdering av den \r\nåtgärd som stöd har lämnats för.\r\n\r\n37 § Om det uppstår en påtaglig risk för att syftet med stödet \r\ninte kommer att kunna uppnås ska regionen vidta de åtgärder \r\nsom motiveras av stödets ändamål och statens intressen som \r\nfordringsägare.\r\n\r\n38 § Bestämmelser om registerföring finns i 12 a § lagen \r\n(2013:388) om tillämpning av Europeiska unionens \r\nstatsstödsregler och i förordningen (2016:605) om tillämpning \r\nav Europeiska unionens statsstödsregler.\r\n\r\n39 § Regionen ska i minst tio år från det att stödet \r\nbeslutades bevara de uppgifter som behövs för att kunna \r\nfastställa att de villkor som följer av förordning (EU) \r\n2023/2831 och förordning (EU) 2023/2832 är uppfyllda.\r\n\r\nÅterbetalning och återkrav \r\n\r\n40 § En stödmottagare är återbetalningsskyldig om någon av de \r\ngrunder som anges i 33 § är uppfyllda. \r\n\r\n41 § På det belopp som krävs tillbaka ska ränta betalas. Ränta \r\nberäknas från och med den dag som infaller en månad efter det \r\natt beslut om återkrav enligt 42 § har fattats och efter en \r\nräntesats som vid varje tidpunkt överstiger statens \r\nutlåningsränta med två procentenheter.\r\n\r\n42 § Om en stödmottagare är återbetalningsskyldig enligt 40 § \r\nska regionen besluta att helt eller delvis kräva tillbaka \r\nstödet tillsammans med ränta.\r\n\r\nKravet eller räntan får helt eller delvis sättas ned om det \r\nfinns särskilda skäl.\r\n\r\n43 § Om regionen har beslutat om återkrav av investeringsstöd \r\nenligt 42 §, får beloppet som ska krävas tillbaka räknas av \r\nmot annan utbetalning till samma stödmottagare som har \r\nbeslutats enligt denna förordning. \r\n\r\n44 § Tillväxtverket ska vid domstolar, myndigheter och i \r\növrigt föra statens talan mot stödmottagaren i fråga om \r\nstatliga medel enligt denna förordning. \r\n\r\nTillväxtverket får anta ackordsförslag eller på annat sätt \r\nefterskänka statens rätt i enlighet med vad som framgår av \r\nförordningen (1993:1138) om hantering av statliga fordringar.\r\n\r\n45 § Regionen ska underrätta och bistå Tillväxtverket när \r\nverket behöver vidta en åtgärd enligt 44 §.\r\n\r\nBemyndigande\r\n\r\n46 § Tillväxtverket får meddela föreskrifter om \r\nverkställigheten av denna förordning.\r\n\r\nÖverklagande\r\n\r\n47 § I 40 § förvaltningslagen (2017:900) finns bestämmelser om \r\növerklagande till allmän förvaltningsdomstol. Andra beslut än \r\nbeslut enligt 33, 42 och 43 §§ får dock inte överklagas.\r\n\r\n\r\nÖvergångsbestämmelser\r\n\r\n1. Denna förordning träder i kraft den 1 januari 2025.\r\n\r\n2. Genom förordningen upphävs förordningen (2000:284) om stöd \r\ntill kommersiell service.\r\n\r\n3. Bestämmelserna i 19-21 §§ den upphävda förordningen gäller \r\ndock fortfarande för hemsändningsbidrag som avser kommunens \r\nkostnader för kalenderåret 2024.\r\n\r\n4. De nya bestämmelserna i 10-14 §§ tillämpas första gången i \r\nfråga om stöd som avser kommunens kostnader för \r\nkalenderåret 2025.",
    "skapadDateTime": "2026-01-02T15:45:59.9671327",
    "uppdateradDateTime": "2026-01-02T15:46:31.8713658",
    "utkastId": null,
    "publicerad": true,
    "publiceradDateTime": "2026-01-02T15:46:31.8713657",
    "arkiverad": false,
    "historisk": false,
    "utkast": false
  },
  "andringsforfattningar": [
    {
      "andringsforfattningId": 648081,
      "beteckning": "2025:1178",
      "anteckningar": "ändr. 20, 22 §§",
      "ikraftDateTime": "2026-01-01T00:00:00",
      "ikraftOvergangsbestammelse": false,
      "ikraftDenDagenRegeringenBestammer": false,
      "forarbeten": null,
      "rubrik": "Förordning (2025:1178) om ändring i förordningen (2024:1243) om stöd för att främja tillgången till grundläggande kommersiell service",
      "lopnummer": "1178",
      "celexnummer": null,
      "bihangsuppgifterTillAldreGrundforfattningar": null,
      "publiceringsar": "2025",
      "eUdirektiv": false,
      "skapadDateTime": "2026-01-02T15:45:59.981971",
      "uppdateradDateTime": "2026-01-02T15:46:31.8714345",
      "utkastId": null,
      "publicerad": true,
      "borttagen": false,
      "publiceradDateTime": "2026-01-02T15:46:31.8714344",
      "arkiverad": false,
      "historisk": false,
      "utkast": false
    }
  ],
  "skapadDateTime": "2026-01-02T15:45:59.967132",
  "uppdateradDateTime": "2026-01-02T15:46:31.8711667",
  "publicerad": true,
  "publiceradDateTime": "2026-01-02T15:46:31.8711666",
  "arkiverad": false,
  "historisk": false,
  "utkast": false,
  "dokumenttyp": "SFS"
}